༄༅།།བོད་ཀྱི་ནང་བསྟན་དཔེ་ཚོགས་ལྟེ་གནས།།
Tibetan Buddhist Resource Center
Text Scan Input Form - Title Page
Work:
W3CN5568
n/a
ImageGroup:
ISBN:
13CN5570
n/a
LCCN:
Title:
གསུང་ངག་ལམ་འབྲས་ཀྱི་ཆོས་འབྱུང་དང་ཁོག་ཕུག་ཉིས་སྦྲགས།
gsung ngag lam 'bras kyi chos byung dang khog phug nyis sbrags/
to-be-supplied
Author:
to-be-supplied
n/a
n/a
Descriptor:
Original Publication:
Place:
Publisher:
1
Date:
Volume:
Total Volumes:
TBRC Pages:
Introductory Pages:
Text Pages:
Scanning Information:
n/a
Ina
Scanned at Tibetan Buddhist Resource Center, 1430 Massachusetts Ave, 5th Floor,
Cambridge, Mass. 02138.



དཔལ་ས་སྐྱའི་རིག་མཛོད།
༢
L་།
༄༅། །གསུང་དག་ལམ་འབྲས་ཀྱི་ཆོས་འབྱུང་དང་
ཁོག་ཕུབ་ཉིས་སྦྲགས། །
འཇམ་དབྱངས་མཁྱེན་བརྩེའི་དབང་ཕྱུག་གིས་མཛད།
དཔལ་ས་སྐྱའི་རིག་གཞུང་ཞིབ་འཇུག་ཚོགས་པས་བསྒྲིགས།།
བོད་ལྗོངས་མི་དམངས་དཔེ་སྐྲུན་ཁང་།



དཔལ་ས་སྐྱའི་རིག་མཛོད་པོད་དྲུག་པ།
༄༅། །གསུང་ངག་རིན་པོ་ཆེ་ལམ་འབྲས་བུ་དང་བཅས་པའི་ཁོག་ཕུབ་
ཀྱི་རྣམ་བཤད་གསང་ཆེན་བསྟན་པ་རྒྱས་བྱེད་ཅེས་བྱ་བ་ཁའུ་བྲག་
རྫོང་པའི་བཞེད་པ་མ་ནོར་བ་བན་རྒན་མཁྱེན་
བརྩེའི་ཉམས་ལེན་བཞུགས་སོ། །
འཇམ་དབྱངས་མཁྱེན་བརྩེའི་དབང་ཕྱུག་གིས་མཛད།
དཔལ་ས་སྐྱའི་རིག་གཞུང་ཞིབ་འཇུག་ཚོགས་པས་བསྒྲིགས།
བོད་ལྗོངས་མི་དམངས་དཔེ་སྐྲུན་ཁང༌།



图书在版编目(CIP)数据
道果法上师传:藏文/加央钦泽旺久著一拉萨
:西藏人民出版社,2011.4
(萨迦文库)
ISBN 978-7-223-03074-8
1.0道… 1.0加… MO萨迦派一法师一传记一
藏语 V.DB949.92
中国版本图书馆 CIP 数据核字(2011)第026176号
道基法上师传
|
刷
作者 加央钦泽旺久
责任编辑 刚组
封面设计 丹朗格次 格乐
版式设计
丹增,巴桑
电脑排版
出版发行 西藏人民出版社(拉萨市林北路20号)
成都东江印务有限公司
开本 787x960 1/16
印张 13.25
字数: 125 千
版次 2012年5月第1版
印次, 2012年5月第1次印刷
01-10,000
ISBN978-7-223-03074-8
定价 | 30.00 元
版权所有翻印必究
网址:http://www.sakya.org.cn



འཇམ་དབྱངས་མཁྱེན་བརྩེའི་དབང་ཕྱུག



དཔལ་ས་སྐྱའི་རིག་མཛོད་རྩོམ་སྒྲིག་ཨུ་ཡོན་ལྷན་ཁང་།
ཀྲུའུ་རེན། ལིའུ་རྨིས་ཇང་།
ཀྲུའུ་རེན་སྐུ་གཞོན། ས་སྐྱ་དཔལ་ལྡན་དོན་ཡོད། ངག་དབང་།
ཨུ་ཡོན། བསྟན་རྒྱས། ཡེ་ཤེས་རྒྱལ་མཚན། རྐང་བཙུགས། ཀྲང་ཝེ་མིང་།
ཡང་ཧྲུའུ་ཀོང་། ཟླ་སྒྲོན། ཤེས་རབ་རྒྱ་མཚོ། བློ་གསལ་རྒྱ་མཚོ། བཀྲ་ཤིསསྒྲོལམ།
ཏའོ་ཀྲེ། ཚུའེ་མིང་ཁྲེན། ལི་ཧུང་། པད་མ་བྱང་ཆུབ། ཁྲེན་མིང་། ཤེས་རབ་སྒྲོལ་མ།
གཙོ་སྒྲིག་པ། ས་སྐྱ་དཔལ་ལྡན་དོན་ཡོད།
གཙོ་སྒྲིག་པ་གཞོན་པ། དགེ་ལེགས། དཀོན་མཆོག་རྒྱལ་མཚན།
吉祥萨迦文库编辑委员会
ཟླ fE: XIJ 73E
JEE: ༼*jpg • EE JL #/fE KrJE
ཎྞཾ ཟླ: H#pGilg#* Bi#H GEB ] (ik#[S） FZIIZjt (4E#)
& PE%.jluj# (4Eོ)g#*jpg## (4E) # gg (4E#）
Sk//kཙྪཱ (4E) xi]; ( E#） iབློgn ( E%) HREE ( E%)
s:#t ( E%） Zu #fg ( E#)
E : *jiju • p/E L. #jjE
副主编:格乐贡确加参



མདུན་བསུའི་ཞུ་མཆིད།
དུས་ཀྱི་འཁོར་ལོའི་བགྲོད་མཚམས་སྐད་ཅིག་ཀྱང་མི་འཇོག་པའི་གནས་སྐབས་དང་བསྟུན་
ནས་སྐྱིད་སྡུག་དང་འཕེལ་འགྲིབ་ཀྱི་ཐང་འགག་མང་པོ་བརྒྱུད་པའི་དེ་རིང་། དུས་རབས་ཉེར་
གཅིག་པའི་སྒལ་ཟུར་ན་ཆེས་ཛ་དྲག་པའི་འགྲན་རྩོད་ཀྱི་སྤྱི་ཚོགས་ཁྲོད་འཚོ་བའི་མི་རྣམས་ཀྱིས་
ད་གཟོད་བསམ་པའི་དཔལ་ཡོན་གྱི་གལ་ཆེའི་རང་བཞིན་ལ་གོ་ཤེས་ཇེ་ཟབ་ཏུ་འགྲོ་བཞིན་ཡོད་
པར་བརྟེན། དུས་རབས་མང་པོར་དགོན་སྡེའི་ལྕགས་རི་ལས་བརྒལ་མ་མྱོང་བའི་བོད་ཀྱི་རིག་
གནས་ངོ་མཚར་ཅན་རྣམས་ད་ཆར་འཛམ་བུའི་གླིང་པ་ཕལ་མོ་ཆེའི་དོ་སྣང་བྱ་ཡུལ་ཞིག་ཏུ་འགྱུར་
བཞིན་ཡོད་པ་དང་། ལྷག་པར་བོད་བརྒྱུད་ནང་བསྟན་རིག་གནས་ཞེས་སྦྱངས་ན་ལུགས་གཉིས་
ཀྱི་དཀའ་གནད་འབད་མེད་དུ་གྲོལ་ཞིང༌། བསྒོམས་ན་འཁོར་འདས་ཀྱི་དབྱེ་མཚམས་ཡུག་
གཅིག་ཏུ་འབྲེལ་ནུས་པའི་རིག་གཞུང་གི་རྒྱལ་པོ་འདི་ནི་རྒྱལ་ཁབ་ཕྱི་ནང་གི་མཁས་དབང་དང་
ཞིབ་འཇུག་པ་མང་པོས་མ་གྲོས་གཅིག་མཐུན་ངང་འཛམ་གླིང་སེམས་ཁམས་རིག་པའི་མ་ཡུམ་
དུ་བཀུར་བཞིན་ཡོད་པ་དང༌། དེང་སང་འབྱོར་ཕྱུག་ཕུན་སུམ་ཚོགས་པའི་བདེ་སྐྱིད་ཀྱི་འཚོ་བ་
ཞེས་མཐོ་དམན་བར་གསུམ་གྱི་གླེང་གཞི་དང་སྨོན་གཞིར་གྱུར་པའི་བདེ་སྐྱིད་ཅེས་པ་དེའི་འབྱུང་
རྩ་བསམ་པའི་དཔལ་ཡོན་གྱི་འབྱུང་གནས་ཀྱང་ཡིན་པ་སོགས། སངས་རྒྱས་ཉིད་ཀྱིས། ངས་
ནི་ཁྱོད་ལ་ཐར་པའི་ལམ་བསྟན་གྱི། །ཐར་པ་རང་ལ་རག་ལས་ཤེས་པར་གྱིས། །ཞེས་གསུངས་པ་
ལྟར་སོ་སོའི་བློ་ནུས་ཀྱིས་འཇོན་ཚེ་ཕན་ཡོན་རྫོགས་མཐའ་མེད་པའི་རིག་པའི་གཞུང་ལུགས་
འདི་དག་ཉམས་པ་སླར་གསོ་དང་། མི་ཉམས་གོང་སྤེལ་གྱི་བྱ་བར་སྒོ་ཀུན་ནས་འབད་བརྩོན་
1，



དཔལ་ས་སྐྱའི་རིག་མཛོད།
ལྷོད་མེད་བྱ་རྒྱུ་དེ། ང་ཚོར་ལས་ཀྱིས་བསྐོས་པའི་འོས་འགན་འདོར་ཐབས་མེད་པ་ཞིག་ཡིན་པ་
གཞིར་བཅས། དེ་སྔའི་ང་ཚོའི་ལས་ཀའི་ཁ་ཕྱོགས་གཙོ་བོ་དཔེ་རྙིང་འཚོལ་བསྡུ་དང་དཔེ་སྐྲུན་
བྱ་རྒྱུའི་ཐོག་བཞག་སྟེ། དཔལ་ས་སྐྱའི་དཔེ་མཛོད་ཁང་སོགས་ཀྱི་དཔེ་རྙིང་ལ་ཞིབ་འཇུག་དང་
བསྡུ་རུབ་ཀྱི་ལས་ཀ་གང་འཚམ་བསྒྲུབས་ཡོད་པའི་ཁར་མུ་མཐུད་ས་སྐྱ་པའི་གསུང་རབ་ཡོངས་རྫོགས་
ཕྱོགས་བསྒྲིགས་ཞུ་རྒྱུའི་དམིགས་ཚད་ཀྱི་རྨང་གཞིའི་ཐོག་ད་ཐེངས་དཔལ་ས་སྐྱའི་རིག་མཛོད་
ཅེས་པའི་དཔེ་ཚོགས་རྩོམ་བསྒྲིགས་དང་དཔེ་སྐྲུན་བྱ་རྒྱུའི་ནང་གནའ་དེང་རིག་གཞུང་ཁག་
༡༽ སྔོན་བྱུང་ལོ་རྒྱུས་ཀྱི་གཏམ། ༢༽ བསླབ་བྱ་ནོར་བུའི་ཕྲེང་བ། ༣ ༽ཤེས་བྱ་རིག་པའི་གནས།
༤༽ མདོ་སྔགས་སྙིང་པོའི་ཉམས་བཞེས་བཅས་ཀྱི་ཁོངས་སུ་བསྡུ་བའི་སྒོ་ནས་དེ་དག་རྒྱ་ཡིག་
སོགས་དེང་སྐབས་དར་ཁྱབ་ཆེ་བའི་སྐད་ཡིག་གཞན་དག་ལ་བསྒྱུར་རྒྱུས་གཙོས། བསྒྱུར་ཡིག་
ཁུངས་ལྡན་འཚོལ་བསྡུ་དང་ལེགས་བཅོས་གང་ནུས་བྱས་ཏེ། བོད་རྒྱ་སོགས་ཡིག་རིགས་
གཉིས་ལྡན་གཙོ་བོར་བྱས་པའི་པོད་ཕྲེང་ཞིག་རིམ་གྱིས་སྒྲིག་བཞིན་ཡོད་པའི་ཐོག་མ་དཔལ་
ལྡན་ས་སྐྱ་པའི་སྐོར་གྱི་དཔེ་ཚོགས་ལས་བརྩམས་ཤིང་། རིམ་པས་གྲུབ་མཐའ་རིས་མེད་ཀྱི་དཔེ་
ཚོགས་གང་མང་བསྒྲིགས་སྤེལ་ཞུས་ཏེ། བོད་ཀྱི་རིག་གཞུང་ལ་སློབ་སྦྱོང་དང་ཉམས་ལེན། ཞིབ་
འཇུག་བཅས་གནང་བར་འདོད་པའི་རྒྱལ་ཁབ་ཕྱི་ནང་གི་དོན་གཉེར་ཅན་མང་པོར་བསྒྱུར་གཞི་
དང་བསྡུར་བ་ཐུབ་པའི་སྟབས་བདེའི་གོ་སྐབས་ཕྱེས་ཏེ། རིག་གཞུང་གི་གོ་དོན་གཏིང་ཟབ་
དང་ཚད་ལྡན་དུ་ལོན་ཐུབ་པའི་དམིགས་ཡུལ་གཙོ་བོར་བཟུང་ཐོག །བོད་ཀྱི་རིག་གཞུང་ལུགས་
མཐུན་ངང་འཕེལ་ལམ་བཏོད་ནས། མཐར་ཐུག་གི་དམིགས་བྱ་གཙོ་བོ་འཛམ་གླིང་ཞི་བདེའམ་
འབྱོར་ཕྱུག་ཕུན་སུམ་ཚོགས་པའི་བདེ་སྐྱིད་ཀྱི་ཞིང་ཁམས་བསྐྲུན་རྒྱུའི་དོན་ཆེན་གེགས་མེད་དུ་
ང་ད༠༡
མི་



མདུན་བསུའི་ཞུ་མཆིད།
འགྲུབ་པའི་དམིགས་ཡུལ་གཙོ་བོར་བཟུང་ཡོད། །
བསྒྲིགས་ཚུལ་གོ་རིམ་ཐད་གོང་ཞུས་སྔོན་བྱུང་ལོ་རྒྱུས་ཀྱི་གཏམ་སོགས་དོན་ཚན་བཞིའི་གོ་
རིམ་ལྟར་བསྒྲིག་དགོས་པར་སྣང་ཡང་། ཟད་མཐའ་མེད་པའི་བོད་ཀྱི་རིག་གཞུང་ཁག་སྐད་
གཉིས་ཟུང་འབྲེལ་དུ་བསྒྲིགས་པའི་ལས་འགན་ནི་དེ་འདྲའི་སྟབས་བདེ་མིན་པ་དང་། ང་ཚོའི་
དཔེ་ཚོགས་བསྒྲིགས་ཐེངས་ལའང་ངེས་ཚད་མེད་པར་རྒྱུན་མཐུད་དུ་སྤེལ་རྒྱུའི་འཆར་གཞི་ཡོད་
པར་བརྟེན་དགོས་མཁོ་གང་ཆེ་དང༌། བསྒྱུར་ཡིག་གི་སྟབས་བདེར་གཞིགས་ཏེ་གོ་རིམ་ངེས་
མེད་དུ་བསྒྲིགས་ཏེ་དཔེ་སྐྲུན་ཞུས་ཡོད། །
དམིགས་བསལ་གྱིས་དྲན་སྐུལ་ཞུ་རྒྱུ་ཞིག་ནི་དཔེ་དེབ་སྒྲིག་སྐབས་དཀར་ཆག་གཞུང་ཁོངས་
སུ་འཇུག་པ་སོགས་ཀྱི་སྟབས་བདེའི་བྱ་ཐབས་མ་སྤྱད་ཐབས་མེད་དུ་སྣང་ཡང་། དེ་དག་རྗེས་
སུ་མ་དཔེ་དང་འདྲེས་སྐྱོན་འོང་བའི་ཉེན་ཁ་ཆེ་སྟབས། གཟབ་ནན་གྱི་བྱ་ཐབས་གང་ནུས་སྤྱད་
དེ་དཔེ་དེབ་སོ་སོའི་དབུའི་དཀར་ཆག་ནང་འཁོད་མེད་པའི་ཚིག་རིགས་གཞུང་ཁོངས་སུ་རྩ་བ་
ནས་བཀོལ་མེད་ཅིང་། དེ་དག་ཀྱང་མ་ཡིག་དང་ཆེ་ཆུང་བཀར་ཏེ་གསལ་ཁ་གང་ཐོན་ཞུས་ཡོད་
པ་བཅས་མདོར་ན་དཔེ་དེབ་སོ་སོའི་དབུའི་དཀར་ཆག་ནང་འཁོད་ཡོད་པའི་ཚིག་རིགས་ཇི་བཞིན་
མ་ཡིག་ལས་ཅུང་ཆེ་བའི་ཡི་གེ་སྤྱད་དེ་གཞུང་ཁོངས་སུ་བཀོལ་ཡོད་པའི་ཡིག་རིགས་ཚང་མ་ནི་
མ་ཡིག་དངོས་སུ་མ་ཡིན་པ་དགོངས་འཇགས་འཚལ། །
ཞེས་རིག་མཛོད་གཙོ་སྒྲིག་པའི་མིང་ཅན་ཤཱཀྱའི་དགེ་སྦྱོང་ས་སྐྱ་དཔལ་ལྡན་དོན་ཡོད་ཀྱིས་
གངས་ལྗོངས་རྡོ་རྗེ་གདན་དཔལ་ལྡན་ས་སྐྱ་ནས་རབ་རྒྱན་ལྕགས་སྟག་ལོའི་ས་ག་ཟླ་བའི་ཚེས་
བཟང་ཉིན། །



མཚམས་སྦྱོར་རགས་བསྡུས།
༼གསུང་ངག་རིན་པོ་ཆེ་ལམ་འབྲས་བུ་དང་བཅས་པའི་ཁོག་ཕུབ་ཀྱི་རྣམ་བཤད་གསང་
ཆེན་བསྟན་པ་རྒྱས་བྱེད་༽ཅེས་བྱ་བ་འདི་ནི། མཁས་ཤིང་གྲུབ་པ་བརྙེས་པའི་སྐྱེས་བུ་ཆེན་པོ་
འཇམ་དབྱངས་མཁྱེན་བརྩེའི་དབང་ཕྱུག་གིས་མཛད། ཁོང་ནི་བོད་རབ་བྱུང་དགུ་པའི་ཤིང་སྤྲེལ་ལོ་སྟེ་
སྤྱི་ལོ་༡༥༢༤ ལོར་གཙང་བོ་དོང་དུ་སྐུ་བལྟམས། དགུང་གྲངས་བཞི་བཅུ་རྩ་ལྔ་བཞེས་པ་རབ་
བྱུང་བཅུ་པའི་ས་འབྲུག་ལོ་སྟེ་སྤྱི་ལོ་༡༥༦༨ལོར་བོ་དོང་བླ་བྲང་དཀར་པོར་དགོངས་པ་ཆོས་དབྱིངས་
སུ་བསྡུས། དམ་པ་འདི་ཉིད་གཞན་གྱིས་ཁྲིད་ནས་ཕེབས་ཤེས་ཙམ་གྱི་སྐུ་ན་ཆེས་ཕྲ་བའི་དུས་
ནས་ཉི་ཚོད་གཅིག་ལ་ཅིས་ཀྱང་ཙོག་པུར་བཞུགས་ཏེ་ཐུགས་དམ་གྱི་ཁུངས་རེ་མཛད་པ་སོགས་
སྐྱེས་ཐོབ་ཀྱི་བློ་གྲོས་དམིགས་བསལ་བ་དུ་མ་མངའ་ཞིང་། དགུང་གྲངས་བརྒྱད་ལ་སོན་པ་ནས་
བསྟན་པའི་སྒོར་ཞུགས་ཏེ་རྗེ་བཙུན་རྡོ་རྗེ་འཆང་ཆེན་པོ་སྒོ་རུམ་པ་ཀུན་དགའ་ལེགས་པའི་འབྱུང་
གནས་དང་ཚར་ཆེན་ཆོས་ཀྱི་རྒྱལ་པོ་བློ་གསལ་རྒྱ་མཚོ་རྣམ་གཉིས་ཀྱི་གཙོ་མཛད། དེ་དུས་
དབུས་གཙང་ན་བཞུགས་པའི་རིས་སུ་མ་ཕྱེད་པའི་སྐྱེས་ཆེན་ཕལ་མོ་ཆེའི་ཞབས་པད་ཚུལ་བཞིན་
དུ་བསྙེན་ཏེ་ཚིགས་སྔ་མ་དགེ་བསྙེན་གྱི་སྡོམ་པ་ནས་བཟུང་སྟེ་སོ་སོར་ཐར་པའི་སྡོམ་པ་མ་ལུས་
པ་རིམ་གྱིས་ནོད་ཅིང་དེ་དག་གི་བསླབ་པར་བྱ་བ་ཕྲན་ཚེགས་ཚུན་ཆད་ལ་ཚུལ་བཞིན་དུ་བསླབ་
ཅིང་ཉམས་སུ་བཞེས་པས་ཕྱི་ལྟར་སོ་སོར་ཐར་པའི་འདུལ་བ་ལ་ཡང་དག་པར་གནས་ཤིང་། ནང་
དུ་བྱང་ཆུབ་སེམས་མཆོག་ལས་སྐད་ཅིག་ཙམ་ཡང་གཡེལ་བ་མི་མངའ་བ་དང་། གསང་བ་
གསང་སྔགས་གསར་རྙིང་གི་བསྐྱེད་རྫོགས་ཀྱི་རྣལ་འབྱོར་མཐའ་དག་ཀློང་དུ་གྱུར་པའི་སྒོ་ནས་
སྣང་སྲིད་དག་པ་རབས་འབྱམས་ལ་དབང་འབྱོར་ཞིང་། ཁྱད་པར་དཔལ་ལྡན་ས་སྐྱ་པའི་ཡབ་



དཔལ་ས་སྐྱའི་རིག་མཛོད།
ཆོས་ཐུན་མོང་མ་ཡིན་པ་གསུང་ངག་ལམ་འབྲས་ལ་ཐོས་པས་ཐུགས་རྒྱུད་ལེགས་པར་གཏམས་
ཤིང༑ སྒོམ་པས་ཐུགས་རྒྱུད་མངོན་སུམ་དུ་གྲོལ་བའི་སྒོ་ནས་འཕགས་པའི་ཡེ་ཤེས་ལ་མངའ་
བརྙེས་པའི་སྐྱེས་བུ་དམ་པར་གྱུར་པས་སྒོ་རུམ་པ་ཆེན་པོའི་ཐུགས་སྲས་མཆོག་དང་། ཚར་ཆེན་
རིན་པོ་ཆེའི་ཚིལ་བུ་ལྟ་བུའི་ཐུགས་སྲས་སློབ་བཤད་བསྟན་པའི་ཤིང་རྟ་རྣམ་གཉིས་ཀྱི་ཡ་གྱལ་
བཅས་དཔལ་ལྡན་ས་སྐྱ་པའི་སྙན་བརྒྱུད་གདམས་པའི་གསང་མཛོད་ཆེན་པོར་གྱུར་པས་ལམ་
འབྲས་གཙོ་བོར་གྱུར་པའི་རྗེ་འདིའི་སྙན་བརྒྱུད་སློབ་བཤད་སྐོར་གྱི་ཡིག་ཆ་རྣམས་ད་ལྟའི་བར་
དུ་ས་སྐྱ་པ་རྣམས་ཀྱིས་སློབ་བཤད་ཐུན་མོང་མ་ཡིན་པའི་འཆད་ཡིག་གཙོ་བོ་དང་གཞི་འཛིན་ས་
ལྟ་བུར་བརྩི་བཞིན་ཡོད་པ་སོགས་མདོར་ན་རྒྱལ་བསྟན་སྤྱི་དང་བྱེ་བྲག་གསང་སྔགས་གསར་
རྙིང་ཀུན་དང་ཁྱད་པར་དཔལ་ལྡན་ས་སྐྱ་པའི་གདམ་ངག་ཟབ་མོ་སློབ་བཤད་ཀྱི་ཕྱོགས་ལ་བཀའ་
དྲིན་མཚུངས་ཟླ་ཐམས་ཅད་དང་བྲལ་བའི་སྐྱེས་བུ་དམ་པ་ཞིག་ཡིན་ནོ། ། །
ཁོང་གི་གསུང་རྩོམ་སྐོར་ཡང་གསུང་ངག་ལམ་འབྲས་སློབ་བཤད་སྐོར་གྱི་ཁྲིད་ཡིག་ངོ་
མཚར་ཅན་རྣམས་ཀྱི་གཙོས་ས་ལུགས་སྙན་བརྒྱུད་སྐོར་ཕལ་མོ་ཆེའི་ཁྲིད་ཡིག་སོགས་གསུང་རྩོམ་
པོད་དུ་མ་བཞུགས་པ་ཀུན་ཀྱང་བརྗོད་བྱ་དང་བརྗོད་བྱེད་གང་གི་ཐད་ནས་མཁས་གྲུབ་ཆེན་པོར་
རློམ་པ་ཕལ་མོ་ཆེས་ཆ་ཙམ་བསྐྲུན་དུ་མི་བཟོད་པའི་ཁྱད་ཆོས་དམིགས་བསལ་ཅན་ཤ་སྟག་ཏུ་
སྣང་ཞིང་། ལྷག་པར་གསུང་ངག་རིན་པོ་ཆེའི་ཁོག་ཕུབ་ཀྱི་རྣམ་བཤད་འདི་ནི་བརྗོད་བྱེད་ཀྱི་
ཚིག་ཚོགས་ཧ་ཅང་ཉུང་དུས་བརྗོད་དོན་ཆེས་ཟབ་ཅིང་རྒྱ་ཆེ་བར་བསྟན་པའི་བསྟན་བཅོས་དགོས་
འདོད་ཀུན་འབྱུང་ལྟ་བུ་ཞིག་ཡིན། འདིའི་བརྗོད་བྱ་གཙོ་བོ་ནི་དཔལ་ལྡན་ས་སྐྱ་པའི་གྲུབ་མཐའ་
འཛིན་པ་ཀུན་གྱི་ཉམས་བཞེས་ཀྱི་སྲོག་ཏུ་བཟུང་བའི་གསུང་ངག་ལམ་འབྲས་ཀྱི་ཟབ་དོན་མཐའ་
དག་བླ་མའི་མན་ངག་གིས་ཁོག་ཕུབ་ནས། ཡིད་ཆེས་ཤིང་ཁུངས་བཙུན་པའི་ཕྱིར་གདམ་ངག་
གི་བྱུང་ཚུལ། ༢བྱུང་བའི་ཆོས་ལ་འཆད་ཉན་བྱ་ཚུལ། ༣སྒྲུབ་པ་མཐར་ཕྱིན་ནས་གཞན་དོན་བྱ་



མཚམས་སྦྱོར་རགས་བསྡུས།
ཚུལ་ཏེ། རྩ་བའི་ས་བཅད་ཆེན་པོ་གསུམ་དུ་བསྡུས་པའི་སྒོ་ནས་གསུང་ངག་ལམ་འབྲས་འདི་ཉིད་
རྒྱ་གར་དང་བོད་དུ་ཇི་ལྟར་དར་ཚུལ་དང་སྦྲགས་ཏེ་དམ་པ་གོང་མ་རྣམས་ཀྱིས་ཉམས་བཞེས་ཇི་
ལྟར་མཛད་ཚུལ་དང་། དེ་ལྟར་འཁྲུལ་ཟད་ཀྱི་བརྒྱུད་པ་ལས་དར་བའི་གདམ་ངག་ཟབ་མོ་རྣམས་
རང་ཅག་གིས་ལག་ལེན་དངོས་ཐོག་ནས་ཇི་ལྟར་ཉམས་སུ་ལེན་པའི་ཚུལ་སོགས་ཧ་ཅང་ཟབ་ཅིང་
རྒྱ་ཆེ་བར་བསྟན་པས་ན། ཡང་དག་པའི་ལམ་ལུགས་ལ་བརྟེན་ནས་དོན་དམ་པའི་བདེ་སྐྱིད་དོན་
དུ་གཉེར་བའི་གང་ཟག་ཀུན་ལ་དགོས་གལ་ཆེ་བ་གཞིར་བཅས། བོད་བརྒྱུད་ནང་བསྟན་
དཔལ་ལྡན་ས་སྐྱ་པའི་ལྟ་སྤྱོད་སྐོར་ལ་ཞིབ་འཇུག་གནང་མཁན་དག་ལའང་དགོས་གལ་ཤིན་ཏུ་
ཆེ་བར་བརྟེན། ངེད་རྩོམ་སྒྲིག་ཚོགས་པས་སྡེ་དགེ་པར་མའི་མ་ཡིག་ལ་གཞི་བྱས་ཏེ་དག་བསྒྲིགས་
ཞུས་པའི་ཁར་སི་ཁྲོན་གྱི་ལོ་ཙཱ་བ་ཀྲང་ཝེ་མིང་གིས་བསྒྱུར་བའི་རྒྱ་ཡིག་ཀྱང་ཐེངས་འདིའི་དཔེ་
ཚོགས་ནང་དྲངས་ཏེ། བོད་ཡིག་དང་རྒྱ་ཡིག་ཁག་སོ་སོར་དཔེ་དེབ་རེ་བསྒྲིགས་ཏེ་ཀློག་པ་པོ་
གང་མང་གི་ཐུགས་འདུན་བསྐང་ཐབས་ཞུས་ཡོད་པར་བརྟེན། བོད་ལྗོངས་མི་དམངས་དཔེ་སྐྲུན་
ཁང་གིས་མཛད་བྲེལ་ཁོར་མོ་ཡུག་གི་ཁྲོད་ནས་དཔེ་དེབ་འདི་ཉིད་དམིགས་བསལ་དུ་དཔེ་སྐྲུན་
གནང་བར་ཞེ་ཐག་པ་ནས་བཀའ་དྲིན་ཆེ་ཞུ་བ་དང་ཆབས་ཅིག་རྒྱ་ཆེའི་བཤད་སྒྲུབ་པ་དང་ཞིབ་
འཇུག་པ་རྣམ་པས་དཀའ་ཚེགས་ཆུང་ངུས་འདོད་དོན་ལྷུན་གྱིས་འགྲུབ་པའི་ཆེད། དཔེ་དེབ་
འདིར་གཟིགས་རྟོག་མང་ཙམ་མཛད་རྒྱུའི་གསོལ་བའང་འདེབས་པ་ལགས། །
ཞེས་དཔལ་ས་སྐྱའི་རིག་མཛོད་རྩོམ་སྒྲིག་ཁང་ནས།



དཀར་ཆག
• • • •བ•བ•བཟ••
。
..
3
.............
སྤྱིའི་དང་པོ། ཡིད་ཆེས་ཤིང་ཁུངས་བཙུན་པའི་ཕྱིར་གདམས་ངག་གི་བྱུང་ཚུལ།
གཅིག འཕགས་ཡུལ་རྒྱ་གར་དུ་བྱུང་ཚུལ།.
༡ སྟོན་པ་སངས་རྒྱས་བྱོན་ཚུལ།......….....
༢ འཕགས་ཡུལ་དུ་བསྟན་པ་དམ་ཆོས་དར་ཚུལ།......
༡༽ སྤྱིར་དམ་པའི་ཆོས་དར་ཚུལ།..............
...... ...
༢༽ ཁྱད་པར་ལམ་སྐོར་དགུ་བྱུང་ཚུལ།............
༣༽ བྱེ་བྲག་ཏུ་གསུང་ངག་རིན་པོ་ཆེ་བྱུང་ཚུལ།......
༼༡ བརྒྱུད་པའི་རྩ་བར་གྱུར་པ་རྣལ་འབྱོར་དབང་ཕྱུག་བྱོན་ཚུལ།.......
༼༢ དེ་ལ་རྗེས་འབྲངས་ཇི་ལྟར་བྱུང་བའི་ཚུལ།.......
（24）
གཉིས། བོད་ཡུལ་དུ་དར་ཚུལ།.............
............(28）
༡ སྤྱིར་དམ་པའི་ཆོས་དར་ཚུལ།…........
...... （28）
༢ ཁྱད་པར་ལམ་སྐོར་དགུ་བྱུང་ཚུལ།...........
བ........（36)
༣ བྱེ་བྲག་ཏུ་གསུང་ངག་རིན་པོ་ཆེ་དར་ཚུལ།........ བ...........（37）
༡༽ ཐོག་མར་ག་ཡ་དྷ་རས་སྲོལ་བཏོད་ཚུལ།............
•..བ
•............
。
。
。
。
.
.
.
.
.
.
.
.
.
.
..
• • •• • • •-
(37)



...........（101)
༢༽ བར་དུ་བླ་ཆེན་འབྲོག་མི་དཔོན་སློབ་ཀྱིས་སྤེལ་ཚུལ།
（43）
༼༡ བླ་ཆེན་གྱི་སྐུ་ཆེ་བའི་ཡོན་ཏན།..........
.......(43）
༼༢ དེ་ལ་རྗེས་འབྲངས་ཇི་ལྟར་བྱུང་ཚུལ།.......
........... (58）
༣༽ མཐར་རྗེ་བཙུན་ས་སྐྱ་པ་ཡབ་སྲས་ཀྱིས་དར་ཞིང་རྒྱས་པར་མཛད་པའི་ཚུལ། ....... (93)
༼༡ ཤིང་རྟའི་སྲོལ་འབྱེད་ལྟ་བུའི་རྗེ་བཙུན་ས་སྐྱ་པ་ཆེན་པོ་བྱོན་ཚུལ། ............. (93)
༼༢ གསུང་ངག་རིན་པོ་ཆེ་ལམ་ལམ་འབྲས་བུ་དང་བཅས་པའི་
གདམས་ངག་གསན་ཚུལ།.…..........
༼༣ དེ་ལ་རྗེས་འབྲངས་ཇི་ལྟར་བྱུང་ཚུལ།............…...............（109）
༡༽ སྤྱིར་རྗེས་འབྲངས་ཇི་ལྟར་བྱོན་ཚུལ། ……. ..…….…...… (109）
༼༢༽ བྱེ་བྲག་ཏུ་རིགས་དང་ཆོས་ཀྱི་སྲས་མཆོག་རྗེ་བཙུན་སྐུ་མཆེད་བྱོན་ཚུལ།.......(114）
༼༣༽ ཆོས་རྗེ་ཁུ་དབོན་སོགས་བརྒྱུད་འཛིན་རིམ་པར་བྱོན་ཚུལ།.............(121)
༼༤༽ བརྒྱུད་པའི་གཙོ་བོ་ངོས་འཛིན་ཚུལ།........................（129）
༼༽ ཞར་བྱུང་བསྲེས་བརྒྱུད་ཅེས་པའི་བརྒྱུད་པ་རྣམས་ཇི་ལྟར་བྱུང་ཚུལ།…........ (132)
གདམས་ངག་བྱུང་ཚུལ་ཟིན་བྲིས་ཀྱི་ཞལ་སྐོང་།
གཅིག སློབ་བཤད་བསྟན་པའི་ཆུ་མགོ་བདག་ཆེན་རྡོ་རྗེ་འཆང་
ཡབ་སྲས་བྱོན་ཚུལ།
••• （135）



... （139）
གཉིས། སྙན་བརྒྱུད་བསྟན་པའི་མངའ་བདག་ཚར་ཆེན་རྡོ་རྗེ་
འཆང་ཡབ་སྲས་རྣམས་བྱོན་ཚུལ།...….....
གསུམ། པཎ་ཆེན་ངག་དབང་ཆོས་གྲགས་སོགས་དེ་དག་གི་
སློབ་བརྒྱུད་རིམ་པར་བྱོན་ཚུལ།.......
............ (148)
སྤྱིའི་གཉིས་པ། བྱུང་བའི་ཆོས་ལ་བཤད་སྒྲུབ་བྱ་ཚུལ་གྱི་ཟིན་བྲིས།
གཅིག བཤད་བྱའི་ཆོས་ངོས་བཟུང་བ།.........
•...... （171）
གཉིས། འཆད་བྱེད་ཀྱི་མན་ངག་ངོས་བཟུང་བ།.........
བ.....（177）
གསུམ། ཇི་ལྟར་འཆད་པའི་ཚུལ།..........
.....（182）
སྤྱིའི་གསུམ་པ། སྒྲུབ་པ་མཐར་ཕྱིན་ནས་གཞན་དོན་བྱ་ཚུལ།.......... (193)
མཇུག་བྱང་།......
.............. (194)
.
.
.
.
.
.
.
.
.
.
.
.
.
.
.



༄༅། །གསུང་ངག་རིན་པོ་ཆེ་ལམ་འབྲས་བུ་དང་བཅས་པའི་ཁོག་ཕུབ་
ཀྱི་རྣམ་བཤད་གསང་ཆེན་བསྟན་པ་རྒྱས་བྱེད་ཅེས་བྱ་བ་ཁའུ་བྲག་
རྫོང་པའི་བཞེད་པ་མ་ནོར་བ་བན་རྒན་མཁྱེན་
རྩེའི་ཉམས་ལེན་བཞུགས་སོ། ། ་་།
སྤྱིའི་དང་པོ། ཡིད་ཆེས་ཤིང་ཁུངས་བཙུན་པའི་ཕྱིར་གདམས་ངག་གི་བྱུང་ཚུལ།
གཅིག འཕགས་ཡུལ་རྒྱ་གར་དུ་བྱུང་ཚུལ།
༡ སྟོན་པ་སངས་རྒྱས་བྱོན་ཚུལ།
གསུང་ངག་རིན་པོ་ཆེ་ལམ་འབྲས་བུ་དང་བཅས་པའི་ཁོག་ཕུབ་ཀྱི་རྣམ་བཤད་
ལས༑ གདམས་ངག་བྱུང་ཚུལ་གྱི་ཟིན་བྲིས་གསང་ཆེན་བསྟན་པ་རྒྱས་བྱེད་ཅེས་བྱ་བ་ཁའུ་
བྲག་རྫོང་པའི་བཞེད་པ་མ་ནོར་བ་བན་རྒན་མཁྱེན་བརྩེའི་ཉམས་ལེན་བཞུགས་སོ། །དོན་
དུས་གསུམ་སངས་རྒྱས་ཐམས་ཅད་ཀྱི་ངོ་བོ། ཕ་རྡོ་རྗེ་འཆང་ཆེན་པོ་བློ་གསལ་རྒྱ་མཚོ་
གྲགས་པ་རྒྱལ་མཚན་དཔལ་བཟང་པོ་བཀའ་དྲིན་མཚུངས་པ་མ་མཆིས་པའི་ཞལ་སྔ་ནས་ཀྱི་
ཞབས་ལ་དུས་ཐམས་ཅད་དུ་ཕྱག་འཚལ་ཞིང་སྐྱབས་སུ་མཆིའོ། །བདག་སོགས་སེམས་ཅན་
ཐམས་ཅད་ཀྱི་རྒྱུད་བྱིན་གྱིས་བརླབ་ཏུ་གསོལ། འདིར་དུས་གསུམ་གྱི་བདེ་བར་གཤེགས་པ་
ཐམས་ཅད་ཀྱི་བགྲོད་པ་གཅིག་པའི་ལམ། གསུང་ངག་རིན་པོ་ཆེ་ལམ་འབྲས་བུ་དང་བཅས་པའི་
ཁོག་ཕུབ་ཀྱི་རྣམ་བཤད་ལ། ཡིད་ཆེས་ཤིང་ཁུངས་བཙུན་པའི་ཕྱིར་གདམས་ངག་གི་བྱུང་ཚུལ།
བྱུང་བའི་ཆོས་ལ་བཤད་ཉན་བྱ་ཚུལ། སྒྲུབ་པ་མཐར་ཕྱིན་ནས་གཞན་དོན་བྱ་ཚུལ་ལོ། །དང་
པོ་ལ། འཕགས་ཡུལ་རྒྱ་གར་དུ་བྱུང་ཚུལ་དང་། བོད་ཀྱི་ཡུལ་དུ་བྱུང་ཚུལ་གཉིས། དང་པོ་ལ།



དཔལ་ས་སྐྱའི་རིག་མཛོད།
སྟོན་པ་སངས་རྒྱས་ཀྱི་བྱོན་ཚུལ་དང་། བསྟན་པ་དམ་ཆོས་ཀྱི་བྱུང་ཚུལ་ལོ། །དང་པོ་ནི།
སྤྱིར་བསྐལ་བ་ལ། སྒྲོན་མེའི་བསྐལ་པ་དང་། མུན་པའི་བསྐལ་པ་གཉིས་འབྱུང་བའི་དང་པོ་
ལ་སངས་རྒྱས་འབྱོན་གྱི། གཉིས་པ་ལ་མི་འབྱོན། དང་པོ་ལའང་། ཆགས་པའི་བསྐལ་པ།
གནས་པའི་བསྐལ་པ། འཇིག་པའི་བསྐལ་པ་དང་གསུམ་ལས། བར་པ་ཁོ་ན་ལ་འབྱོན་གྱི།
ཐོག་མཐའ་གཉིས་ལ་མི་འབྱོན། བར་པ་ལའང་ཚེ་ལོ་བརྒྱད་ཁྲི་ཡན་གྱི་ཡར་འཕེལ་གྱི་བསྐལ་པ་
ལ་མི་རྣམས་ཚེ་རིང་ཞིང་བདེ་བ་ཤས་ཆེ་བས། སྐྱོ་བའི་བསམ་པ་མི་འབྱུང་བས་ཆོས་བསྟན་པའི་
ཡུལ་མིན་པས་མི་འབྱོན། མར་
འགྲིབས་པའི་དུས་ཀྱང་མི་འབྱོན།
རྒྱད་ཁྲི་ནས་བརྒྱ་པའི་བར་གྱི་དུས་
གང་ཡང་རུང་བ་ལ་འབྱོན་པས།
དཔེར་ན་དབྱར་གྱི་མཚན་མོ་ཆར་
མུན་ཆེར་འཁྲིགས་པའི་མུན་ནག་
གི་ཁྲོད་དུ་གློག་ཕྲེང་ཙམ་འཆར་
བ་དང་ཚུལ་མཚུངས་པར། བསྐལ་
པ་ཕལ་ཆེ་བ་མུན་པའི་བསྐལ་པ་ལ།
སྐབས་སུ་སྒྲོན་མེའི་བསྐལ་པ་རེ་
འབྱུང་བར་གསུངས། དེའང་སྔོན་
བསྐལ་པ་འདི་ཆགས་པའི་ཚེ་རྒྱ་
སངས་རྒྱས་རྡོ་རྗེ་འཆང་།
མཚོའི་ནང་ནས་གསེར་གྱི་པདྨ་སྟོང་
།
རྩ་གཉིས་ཤར་བས་དགེ་མཚན་དེ་ལྟ་བུ་མཐོང་ནས། ལྷ་རྣམས་ཀྱིས། ཨེ་མ་བསྐལ་པ་བཟང་



གདམས་ངག་བྱུང་ཚུལ་གྱི་ཟིན་བྲིས།
པོའོ༑ ༑ཞེས་ཆེད་དུ་བརྗོད་པས། བསྐལ་པ་པདྨ་སྟོང་མཐོང་ངམ། བསྐལ་པ་བཟང་པོ་ཞེས་
བྱ་བ་འདི་ལ་མདོ་སྡེ་སོ་སོའི་བཞེད་པའི་དབང་གིས་སངས་རྒྱས་སྟོང་འབྱོན་པར་གསུངས་པ་དང་།
སངས་རྒྱས་སྟོང་དང་སེམས་དཔའ་གཉིས་འབྱོན་པར་གསུངས་པ་སོགས་དུ་མ་སྣང་མོད། གང་
ལྟར་ཡང་ད་ལྟར་བདག་ཅག་གི་སྟོན་པ་ཤཱཀྱའི་རྒྱལ་པོ་འདིས་པ་དཔག་ཏུ་མེད་པའི་སྔ་རོལ་དུ་
གྲངས་མེད་གསུམ་དུ་ཚོགས་བསགས་ཏེ་མངོན་པར་རྫོགས་པར་སངས་རྒྱས་ཟིན་ཀྱང་། གདུལ་
བྱ་རྣམས་འདུལ་བའི་སླད་དུ་ཚེ་ལོ་བརྒྱ་པའི་དུས། མ་ག་དྷ་རྡོ་རྗེ་གདན་དུ་མཛད་པ་བཅུ་གཉིས་ཀྱི་
ཚུལ་གྱིས་མངོན་པར་རྫོགས་པར་སངས་རྒྱས་པའི་ཚུལ་བསྟན་ཏེ། གདུལ་བྱ་དམན་པ་ལ་མོས་
པ་རྣམས་རྗེས་སུ་གཟུང་བའི་སླད་དུ་ཉན་ཐོས་ཀྱི་ཐེག་པ། གདུལ་བྱ་རྒྱ་ཆེ་བ་ལ་མོས་པ་ལ་རྒྱུ་
ཕ་རོལ་ཏུ་ཕྱིན་པའི་ཐེག་པ། གདུལ་བྱ་མཆོག་ཏུ་གྱུར་པ་ཟབ་མོ་ལ་མོས་པ་རྣམས་ལ་རྡོ་རྗེ་
ཐེག་པ་རྒྱུད་སྡེ་བཞི་ཞེས་བྱ་བའི་ཆོས་ཀྱི་འཁོར་ལོ་བསྐོར་ནས། མཆོག་དམན་གྱི་གདུལ་བྱ་
རྣམས་སོ་སོའི་ལམ་དང་འབྲས་བུ་ལ་བཀོད་ནས། ཐར་ཤིང་སཱ་ལ་ཟུང་གི་ཚལ་དུ་ཡོངས་སུ་མྱ་
ངན་ལས་འདས་པའི་ཚུལ་སྟོན་པར་མཛད་དོ།། །། །
༢ འཕགས་ཡུལ་དུ་བསྟན་པ་དམ་ཆོས་དར་ཚུལ།
༡༽ སྤྱིར་དམ་པའི་ཆོས་དར་ཚུལ། །
གཉིས་པ་ལ། སྤྱིར་དམ་པའི་ཆོས་དར་ཚུལ་དང་། ཁྱད་པར་ལམ་སྐོར་དགུ་བྱུང་ཚུལ། བྱེ་
བྲག་ཏུ་གསུང་ངག་རིན་པོ་ཆེ་བྱུང་ཚུལ་དང་གསུམ་ལས། དང་པོ་སྤྱིར་དམ་པའི་ཆོས་དར་ཚུལ་
ནི༑ དེ་ལྟར་སྟོན་པ་གདུལ་བྱའི་དབང་གིས་ཆོས་ཀྱི་དབྱིངས་སུ་སྙོམས་པར་ཞུགས་ཀྱང་། དེས་
གསུངས་པའི་དམ་པའི་ཆོས་འཇིག་རྟེན་གྱི་ཁམས་འདིར་ཡུན་རིང་དུ་གནས་པ་ལ་བརྟེན་ནས་སེམས་
ཅན་རྣམས་ལ་ཕན་བདེ་བསམ་གྱིས་མི་ཁྱབ་པ་འབྱུང་བ་ཡིན་ལ། གནས་རྒྱུའི་ཆོས་ཀྱང་།



དཔལ་ས་སྐྱའི་རིག་མཛོད། །
072༧ སྐྱེ།
སྟོན་པའི་དམ་ཆོས་རྣམ་གཉིས་ཏེ། །ལུང་དང་རྟོགས་པའི་བདག་ཉིད་དོ། །ཞེས་གསུངས་པ་
ལྟར་གཉིས་སུ་འདུས། དང་པོ་ལའང་། ལྷའི་བུས་ཞུས་པའི་མདོ་ལས། ཆོས་རྣམས་ཐམས་ཅད་
བཀའ་དང་བསྟན་བཅོས་གཉིས་སུ་འདུས། །ཞེས་སོགས་གསུངས་པ་ལྟར། ལེགས་པར་གསུངས་
པའི་བཀའ་དང་། དེའི་དགོངས་པ་འགྲེལ་བར་བྱེད་པའི་བསྟན་བཅོས་ཆེན་པོ་རྣམས་ཡིན་ལ།
ཡུན་ཇི་ཙམ་གནས་ན། བཞེད་པ་མི་འདྲ་བ་འགའ་རེ་སྣང་ནའང་སྤྱི་ཙམ་དུ་ལྔ་བརྒྱ་པ་ཕྲག་བཅུ་
གནས་པའི་དབང་དུ་བྱས་ནས། འབྲས་བུའི་དུས་ལྔ་བརྒྱ་པ་ཕྲག་གསུམ་ལ་དགྲ་བཅོམ། རྒྱུན་
ཞུགས༑ ལན་གཅིག་ཕྱིར་འོང་བ། ཕྱིར་མི་འོང་བ་སྟེ་ཉན་ཐོས་ཀྱི་འབྲས་བུ་བཞི་ལ་སོགས་པ་
འབྲས་བུ་མངོན་དུ་བྱས་པ་མང་དུ་འབྱུང་། སྒྲུབ་པའི་དུས་ལྔ་བརྒྱ་པ་ཕྲག་གསུམ་གྱི་ཚེ་བསླབ་པ་
གསུམ་ལ་ནན་ཏན་དུ་བྱེད་པ་དང་། ལུང་གི་དུས་ལྔ་བརྒྱ་པ་ཕྲག་གསུམ་ལ་འདུལ་བ། མདོ་སྡེ།
མངོན་པའི་བཤད་ཉན་གཙོ་བོར་བྱེད་པ་དང་། རྟགས་ཙམ་འཛིན་པའི་ལྔ་བརྒྱ་པ་ཕྲག་གཅིག་
ལ་སངས་རྒྱས་ཀྱི་བསྟན་པ་གཟུགས་བརྙན་ཙམ་ཞིག་འབྱུང་བར་གསུངས། དེ་ལྟར་ན་རྫོགས་
པའི་སངས་རྒྱས། ཉན་ཐོས་ཀྱི་འབྲས་བུ་བཞི་ཐོབ་པ། ཐེག་ཆེན་གྱི་བྱང་ཆུབ་སེམས་དཔའ་ཆེན་
པ༑ ས་ར་ཧ་དང་། ཀླུ་སྒྲུབ་དང་། བིརླ་པ་དང་། ཏེ་ལོ། ནཱ་རོ་ལ་སོགས་པ་གྲུབ་ཆེན། རྒྱན་
དྲུག་དང་། མཆོག་གཉིས་ལ་སོགས་པའི་ཤིང་རྟ་ཆེན་པོ་ཕལ་ཆེ་བ་འཕགས་ཡུལ་རྒྱ་གར་དུ་བྱོན་
པས་ན། ཐོག་མར་འཕགས་ཡུལ་དུ་ཆོས་དར་ཚུལ་ཞེས་བྱ་བ་ཡིན། འདི་ལ་ལམ་འབྲས་པ་
རང་གི་སྒྲོས་ཐུན་མོང་མ་ཡིན་པ་ལྟར་ན། ཐོག་མར་བོད་ཀྱི་ལོ་རྒྱུས་བྱས། དེའང་གང་ལས་བྱུང་
ན་ཆུ་འགོ་གངས་དཀར་ལ་ཐུག་པའི་ཚུལ་དུ། འཕགས་ཡུལ་གྱི་པཎ་གྲུབ་འདི་ཞེས་བྱ་བ་ལས་
བརྒྱུད་དོ། །ཞེས་རྒྱ་གར་གྱི་ལོ་རྒྱུས་བྱུང་ཚུལ་རྗེ་བཙུན་ཆེན་པོའི་གླེགས་བམ་གྱི་ཡི་གེས་ཤེས་
པ་ཡིན་ཀྱང་། ངོར་ཆེན་རྡོ་རྗེ་འཆང་གིས་ཆོས་སྤྱིའི་བབས་དང་མཐུན་པར་མཛད་པ་བཞིན་
ཕྱག་ལེན་དུ་གདའ་གསུངས། །



གདམས་ངག་བྱུང་ཚུལ་གྱི་ཟིན་བྲིས།
པར་ལམ་སྐོར་དགུ་བྱུང་ཚུལ། །
གཉིས་པ་ཁྱད་པར་ལམ་སྐོར་དགུ་བྱུང་ཚུལ་ནི། དེ་ལྟར་གོང་དུ་སྨོས་པ་ལྟར། འཕགས་
ཡུལ་རྒྱ་གར་དུ་བྱོན་པའི་པཎ་གྲུབ་དེ་དག་ཕལ་ཆེ་བའི་ཉམས་ལེན་གྱི་སྙིང་པོ་བླ་མེད་རྡོ་རྗེ་ཐེག་
པ་ཁོ་ནར་མཛད་པ་ཡིན་ལ། དེའི་ལམ་གྱི་སྲོལ་ཇི་སྙེད་ཡོད་པ་ཐམས་ཅད་ཧྲིལ་གྱིས་དྲིལ་ནས་
གནད་དུ་ཆེ་བ་དྲུག་ཅེས་བྱ་བར་འདུས། དེ་དག་ཀྱང་ཉམས་ལེན་དུ་དྲིལ་ན་ལམ་སྐོར་ཆེན་པོ་དགུར་
འདུས༑ འདི་ལ་རྗེ་བླ་མ་ཡན་ཆད་ཀྱི་བཞེད་པས་གང་ཟག་བརྒྱད་ཀྱིས་མཛད་པའི་ལམ་སྐོར་
དགུར་བཞེད་ཀྱང་། རྗེ་རྡོ་རྗེ་འཆང་གིས་ལེགས་པར་བརྟགས་པའི་གསུང་སྒྲོས་གང་ཟག་དགུས་
མཛད་པར་བཞེད་པ་ཉིད་ལེགས་པ་ཡིན་གསུངས། དེ་དག་རེ་རེ་ལའང་སློབ་དཔོན་གང་གིས་
མཛད་པ། རྒྱུད་གང་ལ་བརྟེན་པ། དེ་ལ་བརྟེན་ནས་བསྟན་བཅོས་གང་མཛད་པ། བསྟན་བཅོས་
དེའི་ཉམས་ལེན་ཁྲིད་ཀྱི་རྣལ་འབྱོར་གང་ཡིན་པ་དང་བཞི་བཞིས་འཆད་པ་ལས། དང་པོ་ནི། བླ་
མ་རྡོ་རྗེ་གདན་པས་ཚོགས་གྲལ་དུ་གྲུབ་ཆེན་བརྒྱད་ཅུ་རྩ་བཞི་དུས་གཅིག་ལ་ཞལ་གཟིགས་ནས་མཛད་
པའི་བསྟོད་པ་ལས། ཆུ་བོ་ཆེན་པོ་གྱེན་ལ་བཟློག །ཆང་ལ་ཉི་མ་གཏིང་པར་བཅུག །བིརྱ་པ་
ཞེས་བྱ་བ་ཡི། །བླ་མ་དེ་ལ་ཕྱག་འཚལ་ལོ། །ཞེས་གསུངས་པའི་བསྟོད་ཡུལ་རྣལ་འབྱོར་དབང་
ཕྱུག་བིརླ་པ་སྟེ། སྤྱིར་རྒྱ་གར་དུ་ཤར་ཕྱོགས་བིརླ་པ་ཞེས་བྱ་བ་དང་
། རྗེ་བཙུན་འདི་སྟེ་བིརླ་པའི་
མཚན་འཆང་བ་གཉིས་ཙམ་བྱུང་བ་ལས། དང་པོ་ནི། ཕག་མོ་དབུ་བཅད་མ་མཛད་པ་པོ་སུ་ཁ་
སིདྡྷི་སོགས་ཀྱི་བླ་མར་གྱུར་པ་དེ་ཡིན་ལ། ཕྱི་མ་ནི་རྗེ་བཙུན་མཐུ་སྟོབས་ཀྱི་དབང་ཕྱུག་ཅེས་
གྲགས་པ་དེའོ། །དེས་རྒྱུད་སྤྱིར་རྣལ་འབྱོར་བླ་ན་མེད་པའི་རྒྱུད་མཐའ་དག །ཁྱད་པར་ཀྱེ་རྡོ་
རྗེའི་རྩ་བཤད་ཀྱི་རྒྱུད་གསུམ། བྱེ་བྲག་ཏུ་རྩ་བའི་རྒྱུད་བརྟག་པ་གཉིས་པ་ལ་བརྟེན་ནས་
བསྟན་བཅོས་རྩ་བ་རྡོ་རྗེའི་ཚིག་རྐང་མཛད། དེའི་ཉམས་ལེན་གྱི་ཁྲིད་གསུང་ངག་རིན་པོ་ཆེ་ལམ་



དཔལ་ས་སྐྱའི་རིག་མཛོད།
འབྲས་བུ་དང་བཅས་པའི་གདམས་པའོ། །གཉིས་པ་ནི། དགེ་སློང་ལུས་ལ་དངོས་གྲུབ་བརྙེས།།
ནགས་ཀྱི་ལྷ་མོས་བདུད་རྩི་ཕུལ། །ཀླུ་སྒྲུབ་སྙིང་པོ་ཞེས་པའི་སློབ་དཔོན་དེས་རྒྱུད་གསང་བ་འདུས་
པ་རྩ་བའི་རྒྱུད་ཀྱི་ལེའུ་གཉིས་པ་རྣམ་སྣང་མངོན་བྱང་གི་བྱང་ཆུབ་ཀྱི་སེམས་ཀྱི་ལེའུ་ལ་བརྟེན་ནས་
བསྟན་བཅོས་བྱང་ཆུབ་སེམས་འགྲེལ་མཛད། ཉམས་ལེན་ནི་སློབ་མའི་མཆོག་ཨཱརྱ་དེ་ཝ་ལ་
མཆོད་རྟེན་གྱི་དྲུང་དུ་སེམས་ཐག་བཅད་པས་ན་མཆོད་རྟེན་དྲུང་ཐོབ་ཅེས་གྲགས་པ་དེའོ། །གསུམ་
པ་ནི། རྒྱ་གར་དུ་ཌོམྦི་ཧེ་རུ་ཀ་དང་། དཔལ་མཆོག་ཌོམྦི་པ་ཞེས་གཉིས་བྱུང་བའི་དང་པོ། གདིང་བ་
བཏིང་ནས་གངྒཱ་བརྒལ། །སྟག་ལ་ཞོན་ནས་དངོས་གྲུབ་བརྙེས། །ཌོམྦི་ཧེ་རུ་ཀ་ཞེས་པའི། །བླ་མ་
ཞེས་པའི་བསྟོད་ཡུལ་དེས་རྒྱུད་དཔལ་ཀྱེ་རྡོ་རྗེའི་རྒྱུད་གསུམ་ལ་བརྟེན་ནས་བསྟན་བཅོས་ལྷན་ཅིག་
སྐྱེས་གྲུབ་མཛད། ཉམས་ལེན་ནི་ལྷན་ཅིག་སྐྱེས་པ་གསུམ་གྱི་ཁྲིད་དོ། །བཞི་པ་ནི། ཨོཊྛན་གྱི་
ཡུལ་ན་ཨིནྡྲ་བྷཱུ་ཏི་གསུམ་བྱུང་བའི་བར་པ། རྒྱལ་རིགས་ཨོཊྛན་གནས་ན་བཞུགས། །ལྕམ་སྲིང་
གཉིས་ཀྱིས་དངོས་གྲུབ་བརྙེས། །ཨིནྡྲ་བྷཱུ་ཏི་ཞེས་པ་དེས་རྒྱུད་ཀྱེ་རྡོ་རྗེའི་ཆ་མཐུན་པའི་རྒྱུད་ཡེ་
ཤེས་ཐིག་ལེ་ལ་བརྟེན་ནས་བསྟན་བཅོས་དབང་ཡོན་ཏན་རིམ་པ་ཞེས་བྱ་བ་མཛད། ཉམས་ལེན་
ནི་ཕྱག་རྒྱས་ལམ་རྫོགས་པའོ། །ལྔ་པ་ནི། ཨོཊན་གྱི་ཡུལ་དུ་པདྨ་བཛྲའི་མཚན་འཛིན་པ་གསུམ་
བྱོན་པའི། ཆེ་བ་ནི་ཡན་ལག་མེད་པའི་རྡོ་རྗེ། བར་པ་གྲུབ་ཆེན་མཚོ་སྐྱེས། ཆུང་བ་ཨོཊྛན་པདྨ་
སྟེ་དེ་དག་སྔ་ཕྱིའི་དབང་གིས་ཆེ་ཆུང་དུ་བཞག་པ་ཡིན་གསུངས། དེ་ལས་བར་པ། ཟླ་བའི་
རིགས་ལ་དངོས་གྲུབ་བརྙེས། །པདྨ་ཅན་དང་ལྷན་ཅིག་བཞུགས། །མཚོ་སྐྱེས་རྡོ་རྗེ་ཞེས་པ་དེས་
རྒྱུད་རྩ་རྒྱུད་བརྟག་གཉིས་ལ་རྟེན་ནས་བསྟན་བཅོས་སྒྲུབ་ཐབས་མཚོ་སྐྱེས་དང་མར་མེའི་རྩེ་མོ་ལྟ་
བུ་མཛད། ཉམས་ལེན་ནི་ཟབ་པའི་ཚུལ་དགུ་ཞེས་གྲགས་པ་དེའོ། །དྲུག་པ་ནི། ཞིང་པའི་རིགས་
ལ་ཐར་རུའི་ལུས། །མུ་དྲ་མ་དང་དངོས་གྲུབ་བརྙེས། །ཏོག་རྩེ་པ་ཞེས་པ་དེས་རྒྱུད་སམྦུ་ཊི་ལ་
བརྟེན་ནས་བསྟན་བཅོས་བསམ་གྱིས་མི་ཁྱབ་པ་ལྔས་ལམ་རྫོགས་པ་མཛད། ཉམས་ལེན་ནི་བསམ་གྱིས་



གདམས་ངག་བྱུང་ཚུལ་གྱི་ཟིན་བྲིས།
མི་ཁྱབ་པའི་ཁྲིད་དོ། །བདུན་པ་ནི། སྤྱིར་རྒྱ་གར་དུ། བརྟུལ་ཞུགས་ནག་པོ་པ། ནག་པོ་སྤྱོད་
པའི་རྡོ་རྗེ། ནག་པོ་དམ་ཚིག་རྡོ་རྗེ། ནག་པོ་ཞི་བ་བཟང་པོ་སོགས་ནག་པོའི་མཚན་འཆང་བ་དུ་མ་
བྱུང་བའི་ནང་ནས། བླ་མའི་བཀའ་བཅག་སྤྱོད་པ་མཛད། །སྲིད་པ་བར་དོར་རྫོགས་སངས་རྒྱས། །
ནག་པོ་སྤྱོད་པ་ཞེས་པ་དེས་འཁོར་ལོ་
སྡོམ་པའི་རྩ་བཤད་ཀྱི་རྒྱུད་རྣམས་ལ་
བརྟེན་ནས་བསྟན་བཅོས་མཁའ་འགྲོ་
དྷའི་སྐད་དུ་ཨོ་ལ་པ་ཏི་ཞེས་བྱ་བ་རིམ་
པ་བཞི་པ་མཛད། ཉམས་ལེན་ནི་གཏུམ་
མོའི་ལམ་རྫོགས་པའི་ཁྲིད་དོ། །བརྒྱད་
པ་ནི། བཀའ་ཐུབ་བོར་ནས་སྤྱོད་པ་
མཛད༑ ༑ལྟ་སྟངས་མཛད་ཅིང་
དངོས་གྲུབ་བརྙེས། །ནག་པོ་རྡོ་རྗེ་ཞེས་
པའི་བསྟོད་ཡུལ་ནག་པོ་ཨུ་ཙི་ཊ་འཆི་བ་
རྡོ་རྗེ་བདག་མེད་མ།།
མེད་པས་རྒྱུད་མ་རྒྱུད་མཐའ་དག་ལ་བརྟེན་ནས་བསྟན་བཅོས་རླུང་དབུ་མར་འཇུག་པའི་ཚིགས་བཅད་
མཛད༑ ཉམས་ལེན་ནི་ཡོན་པོ་སྲོང་བ་ཞེས་གྲགས་པ་དེའོ། །དགུ་པ་ནི། རྒྱལ་རིགས་ཉི་མའི་
ཟེར་ལ་གཤེགས། །རིལ་བུ་མིག་སྨན་ས་འོག་སྤྱོད། །ངག་གི་དབང་ཕྱུག་ཅེས་བྱ་བའི། །བླ་
མ་དེ་ལ་ཕྱག་འཚལ་ལོ། །ཞེས་པའི་པཎ་གྲུབ་དེས་དཔལ་ཀྱེ་རྡོ་རྗེའི་རྒྱུད་དང་། རྗེ་བཙུན་
སྒྲོལ་མའི་ལུང་བསྟན་ལ་བརྟེན་ནས་བསྟན་ཅོས་བཞི་པ་སྣང་བ་ཡན་ལག་བདུན་ལྡན། དེ་ཁོ་ན་
ཉིད་རིན་པོ་ཆེ་ཞེས་པ་རྣམས་མཛད། ཉམས་ལེན་ནི་ཕྱག་རྒྱ་ཆེན་པོ་ཡི་གེ་མེད་པ་ཞེས་གྲགས་པ་དེ་
ཡིན་གསུངས།། །།



དཔལ་ས་སྐྱའི་རིག་མཛོད།
༣༽ བྱེ་བྲག་ཏུ་གསུང་ངག་རིན་པོ་ཆེ་བྱུང་ཚུལ། །
༼༡ བརྒྱུད་པའི་རྩ་བར་གྱུར་པ་རྣལ་འབྱོར་དབང་ཕྱུག་བྱོན་ཚུལ།
གསུམ་པ་བྱེ་བྲག་ཏུ་གསུང་ངག་རིན་པོ་ཆེ་བྱུང་ཚུལ་ལ། བརྒྱུད་པའི་རྩ་བར་གྱུར་པ་རྣལ་
འབྱོར་དབང་ཕྱུག་གི་བྱོན་ཚུལ་དང་། དེ་ལ་རྗེས་འབྲང་ཇི་ལྟར་བྱུང་བའི་ཚུལ་གཉིས། དང༌
པོ་ལ། དུས་ནམ་གྱི་ཚེ་བྱོན་པ་དང་།
དེ་ལྟར་བྱོན་པའི་རྣམ་ཐར་གཉིས་ལས།
དང་པོ་ནི། འཇམ་དཔལ་རྩ་རྒྱུད་ལས།
དེ་བཞིན་གཤེགས་པ་ང་འདས་ནས། །
ལོ་ནི་བཞི་བརྒྱ་ལོན་པ་ན། །དགེ་སློང་
ཀླུ་ཞེས་དེ་འབོད་འབྱུང་། །ཞེས་པ་
ནས༑ ལོ་ནི་དྲུག་བརྒྱར་འཚོ་བར་
འགྱུར༑ ༑ཞེས་གསུངས་པ་ལྟར། །
སྟོན་པ་མྱ་ངན་ལས་འདས་ནས་ལོ་
བཞི་བརྒྱ་ནས་ཀླུ་སྒྲུབ་བྱོན། འཛམ་
བུ་གླིང་དུ་མི་ལོ་དྲུག་བརྒྱ་བཞུགས།
སྐུ་ཚེའི་སྨད་ཀྱི་སློབ་མ་ཨཱརྱ་དེ་བ་ །
གྲུབ་ཆེན་བིར་ཝ་པ།
ཡིན་ལ། དེའི་སློབ་མ་རྣལ་འབྱོར་དབང་ཕྱུག་ཡིན་པར་བཤད། སྟོན་པ་མྱ་ངན་ལས་འདས་ནས་
ལོ་དགུ་བརྒྱ་ནས་ཐོགས་མེད་བྱོན། ལོ་ནི་བརྒྱ་དང་ལྔ་བཅུར་འཚོ། །ཞེས་ལོ་ཕྱེད་དང་ཉིས་བརྒྱ་
བཞུགས་པར་བཤད་ལ། ཐོགས་མེད་ཀྱི་སློབ་མ་རྣལ་འབྱོར་དབང་ཕྱུག་ཡིན་ཞིང་། རྣལ་འབྱོར་



གདམས་ངག་བྱུང་ཚུལ་གྱི་ཟིན་བྲིས།
དབང་ཕྱུག་གི་སློབ་མ་མཁན་པོ་ཞི་བ་འཚོ་ཡིན་པར་བཤད་པས་མདོར་ན་སྟོན་པ་མྱ་ངན་ལས་འདས་
ནས་ལོ་སྟོང་དང་ཉི་ཤུ་ཙམ་ན་རྣལ་འབྱོར་དབང་ཕྱུག་བྱོན་པའོ། ། །
གཉིས་པ་རྣལ་འབྱོར་དབང་ཕྱུག་ཇི་ལྟར་བྱོན་པའི་རྣམ་ཐར་ནི། དུས་དེ་ཙམ་ན་རྒྱ་གར་ཤར་
ཕྱོགས་བེ་ཥས་ཏེ་སྨན་གྱི་དབང་པོ་ཞེས་བྱ་བའི་གྲོང་ཁྱེར་ཆེན་པོར་རྒྱལ་པོ་མུ་ཁྱུད་ཅན་ཞེས་བྱ་བའི་
སྲས་རྒྱལ་པོ་གསེར་གྱི་འཁོར་ལོ་ཅན་ཞེས་བྱ་བའི་སྲས་སུ་འཁྲུངས། བྲམ་ཟེ་མཚན་མཁན་ལ་བསྟན་
པས་མཐུ་སྟོབས་ཀྱི་སྒོ་ནས་བསྟན་པ་གསལ་བར་བྱེད་པ་ཞིག་འབྱུང་ཞེས་ལུང་བསྟན། མཚན་དངུལ་
གྱི་འཁོར་ལོ་ཅན་ཞེས་བྱ་བར་བཏགས། དེ་ཆེར་བསྐྱེད་ནས་ཤར་ཕྱོགས་སོ་མ་པུ་རིའི་གཙུག་ལག་
ཁང་དུ་མཁན་པོ་དུལ་བའི་ལྷ་དང་། སློབ་དཔོན་རྒྱལ་བ་གྲགས་པ་ཞེས་བྱ་བ་ལས་རབ་ཏུ་བྱུང་། སློབ་
དཔོན་དེ་བསྟེན་ནས་རིག་པའི་གནས་ཐམས་ཅད་ལ་མཁས་པར་བསླབས། དགོན་པ་དེར་རྡོའི་གཙུག་
ལག་ཁང་ཆུང་ངུ་དཀོན་མཆོག་གསུམ་གྱི་རྟེན་གྱིས་གང་བ་ཞིག་བཞེངས་ནས་ཡབ་ཡུམ་གྱི་སྒྲིབ་པ་སྦྱང་
བའི་སླད་དུ་མཆོད་པའི་རྒྱུན་བཟང་པོ་བཙུགས་ཏེ་བཞག །མཁན་སློབ་དགེ་འདུན་རྣམས་ལ་དགའ་
སྟོན་དང་བསྙེན་བཀུར་བཟང་པོས་མཉེས་པར་མཛད། ཕྱོགས་དེའི་བྱ་བ་རྣམས་རེ་ཞིག་དེ་ཙམ་ལ་བསྡུས་
ནས༑ རང་ཉིད་དམ་པའི་ཆོས་ཆེར་དར་བའི་ས་དཔལ་ནཱ་ལེནྡྲའི་གཙུག་ལག་ཁང་དུ་བྱོན་ཏེ།
དེའི་མཁན་པོ་དྷརྨ་མི་ཏྲ་སྟེ་ཆོས་ཀྱི་བཤེས་གཉེན་ཞེས་བྱ་བ་ལས་བསྙེན་པར་རྫོགས། ཐེག་པ་
ཆེ་ཆུང་དང་རྗེས་སུ་འབྲེལ་བའི་དམ་པའི་ཆོས་བསམ་གྱིས་མི་ཁྱབ་པ་སྦྱངས། མཁན་པོ་དེའང་
མཆོག་ཏུ་མཉེས་པས་ཆོས་ཐམས་ཅད་ལྷུག་པར་གསུངས། ཁྱད་པར་སློབ་དཔོན་གཅིག་པུ་ལ་གསང་
ཆོས་ཀྱི་ཚུལ་དུ། སྤྱིར་མྱུར་དུ་སངས་རྒྱ་བ་ལ་རྡོ་རྗེ་ཐེག་པ་དགོས་ཤིང༌། དེའི་ནང་ནས་ཟབ་ཅིང་
མྱུར་བ་འཁོར་ལོ་སྡོམ་པ་ཡིན་གསུངས་ནས་སྨིན་གྲོལ་ཡོངས་སུ་རྫོགས་པར་གདམས་ཏེ། མདོར་
ན་ཡོངས་སུ་རྫོགས་པའི་མཁས་པ་ཆེན་པོ་བྲི་དྷརྨཱ་པཱ་ལ་སྟེ་དཔལ་ལྡན་ཆོས་སྐྱོང་ཞེས་གྲགས་པར་
གྱུར༑ དེ་ནས་རེ་ཞིག་ནས་མཁན་པོ་དེ་མྱ་ངན་ལས་འདའ་བའི་ཚེ་ཞལ་ཆེམས་ལ། དཔལ་ལྡན་ཆོས་



དཔལ་ས་སྐྱའི་རིག་མཛོད། །
སྐྱོང་འདི་ང་དང་ཁྱད་མེད་པའི་མཁས་པ་ཆེན་པོ་ཡིན་པས། ངའི་གདན་ས་འདི་ཁོང་ལ་གཏོད། ཁོ་བོ་
ལ་ཇི་ལྟར་མཛད་པ་བཞིན་མཛོད་ཅིག་ཅེས་གསུངས། མཁན་པོ་དེའི་གདུང་ཞུགས་ལ་ཕུལ་བས།
གདུང་ཐམས་ཅད་ལྷ་སྐུ་དང་རིང་བསྲེལ་འབའ་ཞིག་ཏུ་གྱུར་པས། རྒྱལ་པོ་ལ་སོགས་པའི་གྲྭ་པ་
སྦྱིན་བདག་ཐམས་ཅད་སྔར་བས་ཀྱང་ཆེས་དད་པར་གྱུར་ཏེ། མཁན་པོའི་བཀའ་ལུང་བཞིན་
སློབ་དཔོན་ནཱ་ལེནྡྲའི་མཁན་པོར་བསྐོས་ཏེ་ཐམས་ཅད་ཀྱི་སྤྱི་བོས་མཆོད། སློབ་དཔོན་གྱིས་
ཀྱང་ཉིན་མོ་ཐེག་པ་ཆེ་ཆུང་གི་ཆོས་འཆད་རྩོད་རྩོམ་པ་སོགས་ཀྱིས་བསྟན་པའི་བྱ་བ་རྒྱ་ཆེན་པོ་བསྒྲུབས།
མཚན་མོ་ནི་སློབ་དཔོན་གྱིས་རྗེས་སུ་གདམས་པའི་འཁོར་ལོ་བདེ་མཆོག་གི་ཏིང་ངེ་འཛིན་རྩེ་གཅིག་
ཏུ་སྒོམ་པ་དེ་ལྟ་བུས་དགུང་ལོ་བདུན་ཅུ་ཙམ་གྱི་བར་འདའ་བར་མཛད་དེ། བདག་གིས་འབད་
རྩོལ་དྲག་པོས་ལམ་འདི་ལྟ་བུ་བསྒོམས་ན། གྲུབ་པའི་མཚན་མ་བཟང་པོ་འབྱུང་ངམ་སྙམ་རེ་
བ་མཛད་ཀྱང་། ཐ་ན་རྨི་ལམ་བཟང་བ་ཙམ་ཡང་མ་བྱུང་བའི་ཁར། ནད་རྙིང་པ་ཐམས་ཅད་ནི་
ལངས༑ གསར་པ་དུ་མས་བཏབ་སྟེ་ལུས་ལ་ན་ཚ་དང་། སེམས་ལ་སྡུག་བསྔལ་བཟོད་པའི་
ཐབས་མེད་པ་བྱུང་བ་དང་། ཤ་ཟ་དང་སྲིན་པོ་ལ་སོགས་པ་མི་སྡུག་པ་དུ་མས་འཚེ་བ་དང་།
མནལ་ལམ་དུའང་ལུང་པའི་མདའ་ནས་མེ་འབར་བ་དང་། ཕུ་ནས་ཆུ་འབྲུབ་པ་དང་། ཐོག་དང་།
སེར་བ་དང་། བོང་བ་དང་། ཆབ་རོམ་གྱི་ཆར་པ་འབབས་པ་དང་། བླ་མ་དང་། ཡི་དམ་དང་།
རང་གི་གྲོགས་དམ་ཚིག་གཅིག་པ་ལ་སོགས་པ་རྣམས། ཕྱི་རྟིང་ལོག་པ་དང་། དེ་དག་གི་ཞལ་
རལ་བ། ཤངས་བཅད་པ། སྤྱན་ཕྱུང་བ། དེ་དག་གི་ཤུལ་ནས་ཁྲག་ཞམ་མེ་འབབ་པར་སྣང་བ་
ལ་སོགས་པ་མི་འཚམས་པའི་སྣང་བ་དུ་མ་ཤར་བས་ཐུགས་མུག་སྟེ། བདག་གིས་ཉམས་ལེན་དེ་
ཙམ་དུ་བྱས་ཀྱང་ཐ་ན་རྨི་ལམ་བཟང་བ་ཙམ་ཡང་མི་འབྱུང་ཞིང་། སླར་འདི་ལྟ་བུའི་མི་དགེ་བའི་
ལྟས་འབའ་ཞིག་འབྱུང་བ་ལ་དཔག་ན། བདག་ཚེ་འདིར་རྡོ་རྗེ་ཐེག་པ་དང་འབྲེལ་བ་ཡེ་མེད་པ་
ཞིག་ཡིན་ངེས་སུ་འདུག་པས། ད་ནི་གསང་སྔགས་ཀྱི་ཉམས་ལེན་ཅིའང་མི་བྱེད་པར་ཐེག་པ་



གདམས་ངག་བྱུང་ཚུལ་གྱི་ཟིན་བྲིས།
ཐུན་མོང་གི་ཉན་བཤད་ཁོ་ནས་དུས་འདའ་བར་བྱའོ་དགོངས་ནས། ས་ག་ཟླ་བའི་ཉེར་ །
གཉིས་ཀྱི་སྲོད་ལ་ཕྲེང་བ་བདེ་སྤྱོད་དུ་འཕངས་ཏེ་ཅི་བདེར་བཞུགས་སོ། །དེའང་སློབ་དཔོན་
འདིའི་ཚོགས་ལམ་མཐར་ཕྱིན་ནས། སྦྱོར་ལམ་ཡང་ཕལ་ཆེར་བགྲོད་དེ་ལྟེ་འོག་གི་ཀླུ་དང་
མ་ལ་སོགས་པར་རླུང་སེམས་འདུས་ཏེ་མཐོང་ལམ་ཐོབ་ལ་ཁད་པའི་ས་མཚམས་ན་སླེབ་པར་
གདའ་སྟེ། སྔོན་མཁན་པོ་དེའི་གདམས་པ་ཅུང་ཟད་ཕུ་ཐག་མ་ཆོད་པའི་རྣམ་པར་གདའ་གསུངས།
གང་ལྟར་ཡང་ཉལ་བའི་ཐོ་རངས་མནལ་ལམ་དུ་རྗེ་བཙུན་རྡོ་རྗེ་བདག་མེད་མ་ཐ་མལ་པའི་བུད་
མེད་སྔོན་མོ་མཛེས་ཤིང་ཡིད་དུ་འོང་བ། དར་དང་རིན་པོ་ཆེ་དུ་མས་བརྒྱན་པའི་རྣམ་པ་ཅན་དུ་
བྱོན་ཏེ། རིགས་ཀྱི་བུ་ཁྱོད་ཀྱིས་དངོས་གྲུབ་ཐོབ་ཁར་དེ་ལྟ་བུའི་བྱ་བ་ངན་པ་བྱས་པ་མ་ལེགས།
སྤྱིར་སངས་རྒྱས་ཐམས་ཅད་ལ་ཐུགས་རྗེ་ཆེ་ཆུང་མེད་ཀྱང་། བྱེ་བྲག་ཏུ་ཁྱོད་ཀྱིས་ལས་བསགས་
པའི་ལྷ་དེ་ང་ཡིན་པས་ངས་བྱིན་གྱིས་རླབས་ཀྱི། ཕྲེང་བ་ཆག་ཁུང་ནས་ལོངས། དྲི་ཞིམ་པོའི་ཆུས་
ཁྲུས་གྱིས་ལ། སྒྲུབ་པ་སྔར་བཞིན་དུ་གྱིས་ཤིག་གསུངས་ནས་མི་སྣང་བར་གཤེགས་པ་ན་མནལ་
སད་དེ། ཤིན་ཏུ་དགེས་པ་དང་བཅས་པས་བཀའ་བཞིན་དུ་མཛད་པ་ན། ཉེར་གསུམ་གྱི་སྲོད་
ལ་རྗེ་བཙུན་རྡོ་རྗེ་བདག་མེད་མ་ལྷ་མོ་བཅོ་ལྔའི་དཀྱིལ་འཁོར་མངོན་སུམ་དུ་བྱོན་ནས། སྤྲུལ་
པའི་དཀྱིལ་འཁོར་ཆེན་པོར་དབང་བསྐུར་བས། དབང་གི་ཡེ་ཤེས་མཐོང་ལམ་རྣམ་པར་མི་རྟོག་
པའི་ཡེ་ཤེས་རྒྱུད་ལ་འཁྲུངས། དེའང་སྤྲུལ་པའི་དཀྱིལ་འཁོར་ཆེན་པོར་དབང་བཞི་ཡོངས་སུ་
རྫོགས་པར་ཐོབ་པས་དབང་གི་ཆུ་བོ་མ་ནུབ། དབང་དུས་སུ་མཐོང་ལམ་ས་དང་པོའི་ཡེ་ཤེས་
མངོན་དུ་བྱས་པས་བྱིན་རླབས་ཀྱི་བརྒྱུད་པ་མ་ཉམས། སྔར་བྱུང་བའི་རྩུབ་ཉམས་དེ་དག་ནི་
ཁམས་འདུས་པ་དང་པོ་རླུང་གཏུམ་མོ་དྲོད་རྟགས་ཀྱིས་ལམ་ཁྲིད་པའི་སྐབས་སུ་རྩའི་མདུད་པ་
དྲལ་བས་རྩ་ཟུག་དང་རླུང་ཟུག་སེམས་ལ་འགྱུར་བ་ཆེན་པོ་འོང་བ་དང་། ལྟེ་འོག་གི་མ་དང་ཀླུ་ལ་
སོགས་པར་རླུང་སེམས་འདུས་པའི་རྟེན་འབྲེལ་གྱིས་སྲིན་པོ་དང་ཤ་ཟ་ལ་སོགས་པའི་སྣང་བ་
པ122



དཔལ་ས་སྐྱའི་རིག་མཛོད།།
ཤར་བར་གོ །ཁམས་འདུས་པ་བར་པ་ཐིག་ལེ་བདེ་སྟོང་གིས་ལམ་ཁྲིད་པའི་སྐབས་སུ་མས་
ཡར་གཏུམ་མོ་འབར་བ་དང་། ཡས་མར་བྱང་སེམས་གཡོ་བའི་རྟེན་འབྲེལ་གྱིས་རྨི་ལམ་གྱི་
ཉམས་སུ་མདའ་ནས་མེ་འབར་བ་དང་། ཕུ་ནས་ཆུ་འབྲུབ་པ་སོགས་ཤར། རྩ་ཕྲན་དུ་མར་ཐིག་
ལེའི་འགྲོ་འོངས་བྱས་པ་ལ་བརྟེན་ནས་སེར་བ་དང་། ཆབ་རོམ་གྱི་ཆར་འབབས་པ་ལ་སོགས་པ་
དེ་དག་བྱུང་བར་གོ །ཁམས་འདུས་པ་ཐ་མ་སྐྱོན་མེད་གཉུག་མ་ཡེ་ཤེས་ཀྱིས་ལམ་ཁྲིད་པའི་
སྐབས་སུ་ད་ལྟར་གྱི་མངོན་ཞེན་ཐམས་ཅད་བཟློག་པ་མཚོན་པས་བླ་མ་ཡི་དམ་གྱི་ཞལ་རལ་བ་
སོགས་དེ་ལྟར་ཤར་བར་འདུག་པ་ལ། སྔར་བླ་མ་དམ་པའི་གདམས་ངག་གིས་མ་ཟིན་པས།
ཉམས་ཀྱི་སྣང་བ་དེ་དག་ཐམས་ཅད་སྐྱོན་དུ་བཟུང་། སྤང་བྱར་བྱས་ཀྱང་ད་ལམ་རྡོ་རྗེ་བདག་མེད་མའི་
གདམས་ངག་ལ་བརྟེན་ནས། དེ་ཐམས་ཅད་ཏིང་ངེ་འཛིན་དུ་ངོ་ཤེས་པས་གེགས་དང་བར་ཆད་
ཐམས་ཅད་རང་གྲོལ། ཁམས་འདུས་པ་གསུམ་པོ་དེའང་རིམ་པ་མ་འཆོལ་བར་ཐུགས་ལ་འཁྲུངས་
པས་གདམས་ངག་གི་སརྒ་མ་ལོག །དེ་དག་ལ་བརྟེན་ནས་རྗེ་བཙུན་རྡོ་རྗེ་བདག་མེད་མ་སངས་
རྒྱས་ཐམས་ཅད་འདུས་པའི་ངོ་བོར་ཐག་ཆོད་དེ། ད་ནི་དུས་གསུམ་སངས་རྒྱས་ཐམས་ཅད་
བྱོན་ཀྱང་འདི་བས་ལྷག་པ་མེད་སྙམ་དུ་མི་བཟློག་པའི་དད་པ་འཁྲུངས་པས་མོས་གུས་ཀྱི་བསམ་པ་
ཚིམ་པ་སྟེ། སྙན་བརྒྱུད་བཞི་ལྡན་དུ་གྱུར། ཡེ་ཤེས་དེའི་རྒྱུན་བསྐྱངས་པས་ཞག་རེ་ལ་ས་རེའི་
རྟོགས་པ་ན་འཕར་ཏེ། ཞག་དྲུག་ནས་ས་དྲུག་པ་ལ་བཞུགས་པའི་བྱང་ཆུབ་སེམས་དཔའ་ཆེན་
པོར་གྱུར། དེ་ནས་བླ་མ་ཡི་དམ་ལ་གཏང་རག་གི་མཆོད་པ་དབུལ་བ་དང་། རང་གི་རྟོགས་པ་
བོགས་དབྱུང་བའི་སླད་དུ། གྲོགས་དམ་ཚིག་གཅིག་པ་ཞིག་ཡོད་པ་ལ་བཀའ་བསྒོས་ཏེ། ཤ་
ཆང་ལ་སོགས་པའི་དམ་རྫས་རྣམས་གསང་བའི་ཚུལ་གྱིས་བླངས་ཤིང་ཚོགས་ཀྱི་འཁོར་ལོ་མཛད་
པ་ན། ཤ་ཆང་ཁྱེར་འགྲོ་བ་གཅིག་ནས་གཅིག་ཏུ་བརྒྱུད་དེ་འགའ་རེས་ཚོར་ནས་ཅི་ཡིན་བརྟག་གོ་
ཟེར་ཏེ་མཁན་པོའི་སྒོ་གསེང་ནས་བལྟས་པའི་དུས། ལས་དག་པ་རྣམས་ཀྱིས། སློབ་དཔོན་
12



གདམས་ངག་བྱུང་ཚུལ་གྱི་ཟིན་བྲིས།
ཀྱི་
རྗེ་བཙུན་ཡབ་ཀྱི་ཏིང་ངེ་འཛིན་མཛད་པའི་ཚེ་མཐོང་བ་ན་བུད་མེད་བརྒྱད་ཀྱི་དབུས་ན་བཞུགས་
པ་དང་། རྗེ་བཙུན་ཡུམ་གྱི་ཏིང་ངེ་འཛིན་ལ་བཞུགས་པ་ན་བུད་མེད་བཅུ་བཞིའི་དབུས་ན་འདུག་
པ་དང་། ལས་ཅུང་མ་དག་པ་རྣམས་ཀྱིས། མར་མེ་འབར་བ་བརྒྱད་དང་། བཅུ་བཞི་ལ་སོགས་
པའི་དབུས་སུ་ཤ་ཆང་ལ་ལོངས་སྤྱོད་པ་མཐོང་བས་ཐམས་ཅད་ཐེ་ཚོམ་དུ་གྱུར་ཀྱང་ཀུན་གྱི་མཁན་
པོ་ཆེན་པོ་ཉི་ཟླ་ལྟར་གྲགས་པ་ཡིན་པས་སུས་ཀྱང་གླེང་མ་ནུས་པར་ཡོད་པ་ན། སློབ་དཔོན་ཉིད་
ཀྱིས་བསྟན་པ་ལ་གནོད་པ་སྤང་པ་དང་། གཞན་གྱི་མ་དད་པ་བཟློག་པ་དང་། ཀུན་གྱིས་ངན་
པར་བརྗོད་པ་ལ་རང་ཉིད་ངན་པར་ཁས་བླངས་ཏེ། ངན་པའི་སྤྱོད་པ་བསྟན་པའི་སླད་དུ། ཆོས་
གོས་དང་ལྷུང་བཟེད་ལ་སོགས་པ་དགེ་སློང་ལ་ཉེ་བར་མཁོ་བའི་ཡོ་བྱད་ཐམས་ཅད་དཀོན་མཆོག་
གི་དྲུང་དུ་ཕུལ་ཏེ། རང་ཉིད་རས་ཀྱི་ཨང་ག་རག་གཅིག་བཞེས་ནས། གཅེར་བུར་ཨེ་བིརྱ་ཞེས་
པ་ང་ཡིན་པ་ཞེས་གསུངས་ཤིང་ (ཧར་རེ་དཔེ་ལ་ལར་ཧ་དེ་བྱོན་ཞེས་བྲིས་སྣང་མོད། ཧ་དེ་ཞེས་པ་ཚོང་
འདུས་ཀྱི་མིང་ཡིན་པར་མ་གོ་བ་ཡིན་གསུངས།)བྱོན་ནས་མེ་ཏོག་གི་ཕྲེང་བ་ཚོང་པ་རྣམས་ལས་ཕྲོགས་
ཏེ་སྐུ་ལ་བརྒྱན། རྒྱ་གར་ན་ལ་ཕུག་ཟ་བ་རིགས་ངན་དུ་བྱེད་པས་ལ་ཕུག་འཚོང་བ་རྣམས་ལས་
ལ་ལ་བསླངས། ཁ་ཅིག་ཕྲོགས་ཏེ་ལ་ཕུག་ལ་ལ་ཞལ་དུ་བཅུག །ལ་ལ་མཆན་ཁུང་དུ་བཅང་
བར་མཛད་པས་དགེ་འདུན་ཐམས་ཅད་ཧ་ལས་ཏེ་གནས་དབྱུང་བྱེད་པར་བརྩམས། དེའང་འཁར་
རྔ་བརྡུངས་ན་ཕྱིས་ཞུ་བ་བྱས་ན་འོང་དུ་འཇུག །པ་ཊ་ཧ་ཞེས་པ་རྔ་ཁ་གཉིས་པ་བརྡུངས་ན་
ཕྱིས་འོང་བ་མེད་པ་ལ། དེ་གཉིས་ཆར་བརྡུངས་ཏེ་གནས་ནས་ཕྱུང་བས། ཀྱེ་མ་དགེ་འདུན་
བཟང་པོ་རྣམས། །ཞེས་སོགས་ཀྱི་གླུ་བླངས། དེ་ནས་ཝཱ་ར་ཎཱ་སཱིར་འབྱོན་པའི་ལམ་ཆུ་བོ་གངྒཱའི་
རྩར་བྱོན་ཏེ། ཁྱོད་ཤིན་ཏུ་གཙང་བ་ཡིན། ང་ངན་པ་ཡིན་པས། ངས་རེག་ན་ཁྱེད་འབགས་
པར་འགྱུར་བས་ཁྱོད་ཀྱིས་ང་ལ་ལམ་བྱིན་ཅིག་གསུངས་པས། གངྒཱ་གྱེན་དུ་ལོག་སྟེ་ལམ་ཐལ་
གྱིས་བྱུང་བ་ལ་སློབ་དཔོན་བྱོན་པས། དེར་དགེ་འདུན་རྣམས་ཀྱིས་གྲུབ་པ་ཐོབ་པར་ཤེས་ནས།



དཔལ་ས་སྐྱའི་རིག་མཛོད།
བཤགས་པ་ཕུལ། བཞུགས་པར་ཞུས་པས། སྤྱིར་འཇིག་རྟེན་ན་བཟང་པོ་དུ་མ་ཚོགས་ནས་ངན་
རིགས་ཏེ། འོན་ཀྱང་བསྟན་པའི་ཆེད་དུ་ཡིན་པས། ཕྱིན་ཆད་ཀྱང་བསྟན་པ་ལ་གནོད་པ་བྱེད་
མི་བྱུང་ན་ཚར་ཆོད་གསུངས་ནས་བཟོད་པ་བཞེས་ཤིང༌། བཞུགས་པར་མ་གནང་བར། ཝཱ་
ར་ཎ་སཱིའི་ཡུལ་གྱི་ནགས་ཁྲོད་དུ། ཁ་ཅིག་ལོ་དྲུག་ཟེར། ཁ་ཅིག་ཟླ་བ་དྲུག་ཟེར་ཏེ། ཟླ་བ་དྲུག་
ཙམ་ནི་ངེས་པར་ཡང་བཞུགས་པ་འདྲ། གང་ལྟར་ཡང་ཟས་གོས་སོགས་ཀྱི་སྤྲོ་བསྡུ་ཅིའང་མ་མཛད་
པར་ཏིང་ངེ་འཛིན་ཁོ་ན་ལ་བཞུགས་པས། སྐུ་ཐམས་ཅད་ཉི་ལྷགས་ཀྱིས་གདུངས་པས་ཤིན་ཏུ་
འཇིགས་པར་གྱུར། དེར་བ་གླང་རྫི་ལ་སོགས་པས་མཐོང་ནས་གཅིག་ནས་གཅིག་ཏུ་བརྒྱུད་དེ།
ཝཱ་ར་ཎཱ་སཱིའི་རྒྱལ་པོ་གོ་བིན་ཙཎྜ་ཏེ་བ་ལང་རྫི་གཏུམ་པོ་ཞེས་བྱ་བ་མུ་སྟེགས་ཀྱི་ཆོས་བྱེད་པ་ཞིག་
ཡོད་པ་དེས་ཐོས་ནས། དེ་མུ་སྟེགས་ཀྱི་རྣལ་འབྱོར་པ་ཡིན་ན་འོ་བརྒྱལ་བས་འདིར་སྤྱན་དྲངས་
ལ་མཆོད་པ་བྱེད་དགོས། ནང་པའི་རྣལ་འབྱོར་པ་ཡིན་ན་ཝཱ་ར་ཎཱ་སཱི་པ་རྣམས་ལ་གནོད་པ་བྱེད་
ཉེན་ཡོད་པས་ཚར་གཅོད་དགོས་པས་གང་ཡིན་རྟོག་ཅེས་བསྒོས། བློན་པོ་རྣམས་ཀྱིས་སློབ་
དཔོན་གྱི་དྲུང་དུ་ཕྱིན་ནས་ཇི་ཙམ་བརྟགས་ཀྱང་ངོ་མ་ཤེས། རྒྱལ་པོ་ཉིད་ཀྱིས་བརྟགས་དགོས་
པས་དྲུང་དུ་ཁྲིད་ཤོག་ཟེར་ནས། ནགས་གསེབ་ནས་སློབ་དཔོན་སྤྱན་དྲངས་པའི་ལམ་བར་དུ་
སློབ་དཔོན་གྱིས་འབུ་དང་ཕྱེ་མ་ལེབ་ལ་སོགས་པའི་སྲོག་ཆགས་ཕྲ་མོ་དུ་མ་ཞལ་དུ་བཏབ་
པས་ངན་པ་འདི་ཞེས་ཟེར། དེ་དག་མ་ཤི་བར་ཞལ་ནས་སྤུར་བས་ཀྱང་ངན་པ་འདི་ཟེར་ནས།
སྲོག་ཆགས་མང་པོ་བསད་ཀྱང་ངན་པ་ངན་པ་ཟེར། །ཞེས་སོགས་ཀྱི་གླུ་བླངས། དེར་རྒྱལ་
པོའི་དྲུང་དུ་བྱོན། རྒྱལ་པོས་ཇི་ཙམ་དྲིས་ཀྱང་ཅིའང་མ་གསུངས་པས། རྒྱལ་པོ་ཁྲོས་ཏེ། འདི་
ལ་དབང་ཕྱུག་གི་རྟགས་གང་ཡང་མི་འདུག་པས་མུ་སྟེགས་ཀྱི་རྣལ་འབྱོར་པར་མི་འདུག །ནང་
པའི་རྣལ་འབྱོར་པར་འདུག་པས་ཡན་ལག་ཐམས་ཅད་ལྕགས་སྒྲོག་གིས་བཅིངས་ལ་ཆུ་ལ་སྐྱུར་
ན་



གདམས་ངག་བྱུང་ཚུལ་གྱི་ཟིན་བྲིས།
ཅིག་ཟེར་ཏེ། དེ་ལྟར་བྱས་པ་ན་སྐྱུར་མཁན་རྣམས་ཀྱི་སྔོན་ལ་སློབ་དཔོན་རྒྱལ་པོའི་རྩར་སླེབ་
དེ་ལྟ་བུ་མང་དུ་བྱས་པས། རྒྱལ་པོ་ན་རེ། འདིས་ཆུ་བཅིང་བའི་རིག་པ་ཤེས་པར་འདུག་པས།
ད་མཚོན་དུ་མས་སྣུན་ལ་སོད་ཅིག་ཟེར་བ་ལྟར། གཤེད་མ་རྣམས་ཀྱིས་མཚོན་དུ་མ་བསྣུན་ཀྱང་
ཕ་བོང་ལ་བརྒྱབས་པ་ལྟར་གྱུར། ཡང་ས་ལ་དོང་གཏིང་རིང་དུ་བྲུས་པའི་ནང་དུ་སློབ་དཔོན་བཅུག །
དེའི་ཁར་ཁྲོ་ཆུ་དང་ལྕགས་ཀྱི་ཕ་བོང་མང་པོས་མནན། དེའི་ཁར་ས་མང་པོ་སྤུངས་པའི་ཁར་གླང་
པོ་ཆེ་མང་པོ་སྡོད་དུ་བཅུག་པ་ན། དེ་ལྟར་བྱེད་མཁན་རྣམས་ཀྱི་སྔོན་ལ་སློབ་དཔོན་རྒྱལ་པོའི་
དྲུང་དུ་ཐོགས་མེད་དུ་བྱོན་པས། དེར་རྒྱལ་པོ་དེ་དད་ནས་བཟོད་པར་གསོལ། ཝཱ་ར་ཎཱ་སཱིའི་
ཡུལ་འཁོར་ཐམས་ཅད་རྡོ་རྗེ་ཐེག་པ་ལ་བཀོད། དེ་ནས་རྒྱ་གར་ལྷོ་ཕྱོགས་སུ་འབྱོན་པའི་ལམ་
གངྒཱའི་འགྲམ་དུ་བྱོན་ཏེ་མཉན་པ་ལ་ང་སྒྲོལ་གསུངས་པས། འཇིག་རྟེན་ན་གྲུ་བཙས་མེད་པར་སྒྲོལ་
བའི་སྲོལ་མེད་པས་གྲུ་བཙས་དགོས་ཟེར་བ་ལ། ཁྱོད་ལ་གྲུ་བཙས་སུ་ཆུ་བོ་འདི་ཀ་བྱིན་པས་ཆོག་
གི ༑ཆུ་འདི་ཆེ་བ་དོན་དུ་གཉེར་རམ། ཆུང་བ་དོན་དུ་གཉེར་གསུངས་པས། རྒྱལ་པོའི་དམག་དང་།
བུར་ཤིང་འཆུ་བ་སོགས་ལ་ཆེ་བ་དོན་དུ་གཉེར། ཆུ་འགྲམ་གྱི་རྩྭ་ཁྱིམ་པ་སོགས་ཁང་པ་ཆུར་ནུབ་
ཀྱིས་དོགས་པས་ཆུང་བ་དོན་དུ་གཉེར་ཞུས་པས། ཆུ་ལ་སྡིགས་མཛུབ་མཛད་པས་ཆུ་བོ་གྱེན་ལ་
ལོག་སྟེ། ། ཆུ་འགྲམ་གྱི་རྩྭ་ཁྱིམ་པ་རྣམས་ཀྱི་ཁང་ཁྱིམ་ནུབ་ཏུ་ཉེ་བར་སོང་བས་ཐམས་ཅད་
འཇིགས་ཤིང་སྐྲག །ཅི་ཡིན་བལྟས་པའི་ཚེ། མཉན་པ་དེས། རྣལ་འབྱོར་པ་འདིས་བྱས་པ་ཡིན་
ཅེས་བརྗོད་པས་དེ་དག་དང་རྒྱལ་པོ་ཙ་ལ་བྷ་དྲ་འཁོར་བཅས་རྣམས་ཀྱིས་ལ་ལས་ནོར་བུ། ལ་
ལས་གསེར། ལ་ལས་རྟ། ལ་ལས་བ་གླང་། ལ་ལས་འབྲུ་ལ་སོགས་པ་ཕུལ་ཏེ་གསོལ་བ་བཏབ་
པས༑ སློབ་དཔོན་གྱིས་སེ་གོལ་ཞིག་མཛད་པ་ཙམ་གྱིས་ཆུ་སྔར་བཞིན་དུ་བབས་ཏེ། རྩྭ་ཁྱིམ་
པ་རྣམས་འཇིགས་པ་ལས་གྲོལ་བར་མཛད། དེ་དག་གིས་ཕུལ་བའི་ནོར་རྣམས་མཉན་པ་དེ་ལ་
གནང་བ་ན། མཉན་པ་དེའང་སྔོན་གྱི་ལས་སད་པས། བདག་གྲུབ་ཐོབ་འདི་ལྟ་བུ་དང་མཇལ་



དཔལ་ས་སྐྱའི་རིག་མཛོད།
།
ནས་ནོར་འདི་དག་གི་དགོས་པ་ཅིའང་མེད་སྙམ། ཕྱག་ཕྱིར་འབྲངས་ཏེ་ནོར་རྣམས་ནི་མ་གོད་མ་
ཟག་པར་བདག་པོ་སོ་སོས་ལོངས་སྤྱད། དེ་ལྟར་གངྒཱ་གཉིས་པ་བཟློག་ཅིང་། དེའི་ཚེའང་གླུ་
བླངས༑ མཉན་པ་དེ་ནི་སྐལ་ལྡན་ཅིག་ཅར་བའི་ལམ་གྱིས་དཀྲི་བར་འོས་པའི་སློབ་མ་ཌོམྦི་ཧེ་
རུ་ཀ་ཞེས་གྲགས་པ་དེ་ཡིན་ལ། དེ་ནས་དཔོན་སློབ་གཉིས་ཀྱིས་རྒྱ་གར་ལྷོ་ཕྱོགས་ཊཱ་ཀི་ནི་པཱ་ཏ་
ཞེས་བྱ་བའི་ཡུལ་དུ་བྱོན། དེར་ཆང་འཚོང་མ་ཀ་མ་རཱུ་པ་སིདྡྷི་སྟེ་གཟུགས་ཀྱི་འདོད་པའི་དངོས་
གྲུབ་ཅེས་བྱ་བ་ལས་ཆང་ཉོས་པས། རིན་ཅི་སྤྲོད་ཟེར། ངེད་ངོམས་པར་གྱིས་དང་རིན་སྦྱིན་གྱི་
གསུངས་པས། ཡིད་མ་ཆེས་པ་ལ། ཉི་གྲིབ་མཚམས་སུ་རི་མོ་མཛད་དེ། འདི་ནམ་ཡོལ་བ་ན་
རིན་སྦྱིན་གྱི་གསུངས་ནས། དེའི་ཆང་ཐམས་ཅད་ཟད་པར་གསོལ། དེ་ནས་རིམ་གྱིས་ཡུལ་
ཁམས་བཅོ་བརྒྱད་ཀྱི་ཆང་ཐམས་ཅད་ཟད་པར་གསོལ་ཡང་། ཉི་གྲིབ་ཅུང་ཟད་ཀྱང་མ་ཡོལ།
དེའི་ཚེ་རྒྱལ་པོའི་དབྱུ་གུ་དང་ཆུ་ཚོད་པ་ཐམས་ཅད་ཀྱང་འཆུགས། མི་ཕྱུགས་ཐམས་ཅད་གཉིད་
ཀྱིས་ར་རོ་བ་སོགས་ཆེས་དུབ་པར་གྱུར་ནས། གང་ཡིན་བརྟགས་པས། རྣལ་འབྱོར་དབང་ཕྱུག་
གི་ནུས་པ་བསྟན་པར་ཤེས་ནས། རྒྱལ་པོས་ཉི་མ་གཏང་བར་ཞུས་པས། ང་ལ་ཆང་རིན་སྦྱིན་རྒྱུ་
མེད་གསུངས། དེར་ཆང་འཚོང་མ་རྣམས་ལ་ཆང་རིན་ཅི་དགོས་པ་རྒྱལ་པོས་བྱིན་ཏེ། ཉི་མ་བཏང་
བ་ན། དམར་ཧྲིལ་གྱིས་ནུབ་པར་གྱུར་ཏེ། ཞག་གསུམ་གྱི་མཚན་ཕྱེད་པ་ཙམ་དུ་སོང་འདུག །དེ་
ལྟར་གངྒཱ་ཐེངས་གཉིས་བཟློག་ཅིང་། ཉི་མ་གཏིང་པར་བཟུང་ངོ༌། །ཞེས་སྙན་པའི་གྲགས་པས་
ཕྱོགས་ཐམས་ཅད་དུ་ཁྱབ་པར་གྱུར། དེ་ནས་རིམ་གྱིས་པའི་ལམ་གྱིས་དཀྲི་བར་འོས་པའི་སློབ་
མ་ནག་པོ་པ་རྗེས་སུ་གཟུང་བའི་ཕྱིར་དང་། བྷི་མེ་ས་ར་འདུལ་བའི་དོན་དུ་རྒྱ་གར་ལྷོ་ཕྱོགས་
བྷི་མེ་ས་རའི་ཡུལ་དུ་བྱོན་ཏེ། དེ་ན་རྒྱལ་པོ་ནཱ་ར་པ་ཏི་སྟེ་མིའི་བདག་པོ་ཞེས་བྱ་བའི་མུ་སྟེགས་
པ༑ རལ་པ་ཅན་ལྔ་བརྒྱ་མཆོད་གནས་སུ་འཛིན། སྔོན་གྱི་རྒྱལ་པོ་འཇིགས་སྡེས་བྱས་པའི་
དབང་ཕྱུག་གི་ལིངྒ་ཞིག་ལ། དུས་རེ་ལ་ར་དང་མ་ཧེ་ཁྲི་ཕྲག་མང་པོ་བསད་ནས་མཆོད་པ་
།
©



གདམས་ངག་བྱུང་ཚུལ་གྱི་ཟིན་བྲིས།
བྱེད་པ་ཞིག་ཡོད་པ་དེར་བྱོན་ནས། སཾ་སྐྲྀ་ཏའི་སྐད་དུ་རིག་བྱེད་དང་མཐུན་པའི་བསྟོད་པ་མང་
དུ་མཛད་པས། རྒྱལ་པོ་ཤིན་ཏུ་མགུ་སྟེ་འདི་ལྟ་བུའི་མཁས་པ་ཆེན་པོ་རྙེད་པར་དཀའ་བ་ཡིན་
པས༑ རལ་པ་ཅན་ལྔ་བརྒྱའི་དཔོན་དུ་འོས་སོ་ཞེས་དེ་ལྟར་བསྐོས། སློབ་དཔོན་གྱིས་ཀྱང་དེ་ལྟར་
བཞུགས་ནས། རལ་པ་ཅན་རྣམས་དབང་ཕྱུག་གི་རྟེན་ལ་ཕྱག་དང་མེ་ཏོག་ལ་སོགས་པ་འབུལ་
བའི་ཚེ། སློབ་དཔོན་གྱིས་བརྟག་གཉིས་སམ། བརྒྱད་སྟོང་པའང་ཟེར་ཏེ། དེ་ལྟ་བུའི་གླེགས་བམ་
རལ་པའི་ཁྲོད་ནས་ཕྱུང་སྟེ་དེ་ལ་ཕྱག་མཆོད་མཛད་པས། རལ་པ་ཅན་རྣམས་ཀྱིས་རྒྱལ་པོ་ལ་
སྨྲས་པས། རྒྱལ་པོ་ན་རེ། ཁོང་ལྟ་བུའི་མཁས་པ་རིག་བྱེད་ཀྱི་མཐར་སོན་པ་ཞིག་དབང་ཕྱུག་ལ་
ཕྱག་མཆོད་མི་བྱེད་པ་ཅི་ཞིག་སྲིད། ཁྱེད་རང་རྣམས་ཀྱིས་ཕྲག་དོག་ཡིན་མོད་ཅེས་བདེན་པར་
མ་བཟུང་། ཡང་དང་ཡང་དུ་བསྙད་པས་རྒྱལ་པོའང་ཐེ་ཚོམ་དུ་གྱུར་ཏེ་ལན་གཅིག་གི་ཚེ་རྒྱལ་
པོ་དང་ལྷན་ཅིག་ཕྱག་མཆོད་བྱས་པ་ན། སློབ་དཔོན་གྱིས་སྔར་བཞིན་ཕྱག་མཆོད་བྱས་པས།
རྒྱལ་པོ་ན་རེ། དབང་ཕྱུག་གི་རྟེན་ལ་ཕྱག་མི་འཚལ་བ་ཅི་ཡིན་ཟེར། འདིས་བདག་གི་ཕྱག་མི་
ཐེག་གསུངས་པས། འདོད་པའི་ཁམས་ན་འདི་བས་ཆེ་བ་མེད་ན། ཕྱག་ཅི་ཞིག་མི་ཐེག །
འཚོལ་ཞིག་ཅེས་ནན་ཏན་གྱིས་བསྐུལ་བས། སློབ་དཔོན་གྱིས་རྟེན་དེ་ལ་རྒྱལ་པོ་སྡིག་ཅན་གྱིས་
ང་ལ་དབང་མེད་པས་ལྷ་ཁྱོད་བཟོད་པར་བཞེས་ཤིག་གསུངས་ནས། ཐལ་མོ་སྦྱར་ཏེ་ན་མོ་བུདྡྷ་
ཡ་གསུངས་པས་སུམ་ཆ་གས། དྷརྨཱ་ཡས་སུམ་གཉིས་གས། སདྷཱ་ཡས་ཕྱེད་ཚལ་དུ་གས་པ་ན།
རྒྱལ་པོ་འཁོར་བཅས་འཇིགས་ཤིང་སྐྲག་པས་ཞབས་ལ་གཏུགས་ཏེ། རྟེན་སྡུད་པར་གསོལ་
བ་བཏབ་པས། རྟེན་བསྡུས་པའི་སྤྱི་བོར་ཐུགས་རྗེ་ཆེན་པོའི་རྡོ་སྐུ་ནག་པོ་ཞིག་བཞག་ནས། འདི་
བསལ་ན་རྟེན་འཇིག་པར་འགྱུར་ལ། འདི་ཇི་སྲིད་བཞུགས་པ་དེ་སྲིད་དུ་རྟེན་འཇིག་པར་མི་འགྱུར་
རོ་གསུངས་ནས་བྱོན། དེའི་ཚེ་རལ་བ་ཅན་ལྔ་བརྒྱའི་ཁྲོད་ནས་གཅིག་མུ་སྟེགས་ཀྱི་ལྟ་སྤྱོད་ངན་
པས་ཡིད་ཕྱུང་། རྣལ་འབྱོར་དབང་ཕྱུག་གི་ཡོན་ཏན་མཐོང་བས་སེམས་ཕྲོགས་ཏེ་རྗེས་སུ་འབྲངས་



དཔལ་ས་སྐྱའི་རིག་མཛོད། ་
པ་ནི་ཤར་ཕྱོགས་ནག་པོ་པ་སྟེ། སངས་རྒྱས་ཀྱི་བསྟན་པ་ལ་མ་ཞུགས་ཏེ་འཇུག་འདོད་ཡོད་པ་ཞེས་
བྱ་བའི་གང་ཟག་གི་མཚན་གཞིར་ཡང་འཛིན་པ་ཡིན་གསུངས། དེ་ནས་དཔོན་སློབ་གསུམ་པོ་དེ་
ལྷོ་ཕྱོགས་སུ་རྒྱང་ཙམ་བྱོན་པ་ན། ཏམ་བྲ་པྲ་ཏི་མ་ཞེས་བྱ་བ་རྒྱལ་པོ་ཛོ་གི་ཞེས་བྱ་བས་བྱས་པའི་
ལྗོན་དམར་ལས་གྲུབ་པའི་དབང་ཕྱུག་གི་སྐུ་ཞལ་གསུམ་ཕྱག་དྲུག་པའི་རྣམ་པ་ཁྲུ་བརྒྱད་ཅུ་པ་
ཞིག་ཡོད་པ་ལ། དུས་རེ་ལ་སྲོག་ཆགས་སྟོང་ཕྲག་མང་པོ་བསད་པའི་ཤ་ཁྲག་གིས་མཆོད་པ་
བྱེད་པ་ཞིག་ཡོད་པ་དེར་བྱོན་ཏེ། དེ་ན་མུ་སྟེགས་བྱེད་དུ་མ་འདུས་ནས་མཆོད་པ་བྱེད་པ་ལ། སློབ་
དཔོན་དཔོན་སློབ་ཀྱིས་ནང་དུ་འཚངས་པས། ཁོང་རྣམས་ན་རེ། སྐལ་བ་ནི་ཕྱིར་སྟེར། འདིར་
མི་ཤོང་བ་འདུག་པས་མ་འོངས་ཟེར་བ་ལ། སློབ་དཔོན་གྱིས་མི་ཤོང་ན་འགྲོ་བའི་འོས་ཁྱོད་
ཡིན་གསུངས་ནས་རྟེན་དེ་ལ་ཞབས་རྡོ་བརྒྱབས་པས། ཁོང་རང་མུ་སྟེགས་པའི་ལུགས་ཀྱི་
རབ་གནས་ཉམས་པ་ཡིན་པས། རྟེན་དེ་སློབ་དཔོན་གྱི་རྗེས་བཞིན་དུ་ཁྱོར་ཁྱོར་གོམ་པ་བདུན་
ཙམ་འོངས་ཏེ། སྒོའི་ཕྱིར་སླེབ་པ་དང་ཁ་བུབ་ཏུ་འགྱེལ། དེར་མུ་སྟེགས་བྱེད་ཐམས་ཅད་
འཇིགས་ཤིང་སྐྲག་པས་ཞབས་ལ་གཏུགས། རྟེན་འཇོག་པར་གསོལ་བ་བཏབ་པས། སྲོག་གི་
མཆོད་པ་མི་བྱེད་པར་འབྲས་ཆན་སོགས་དཀར་གསུམ་གྱིས་མཆོད་པ་བྱེད་ན་འཇོག །དེ་མིན་
ཁྲིད་འགྲོ་ཞེས་འཇིགས་འཇིགས་མང་པོ་མཛད་པས་དེ་དག་གིས་ཀྱང་དེ་བཞིན་དུ་ཁས་བླངས་ཏེ་
བཞག་གོ །དེ་ལྟར་བྱོན་པའི་ལམ་བར་ན་མུ་སྟེགས་པའི་རྟེན་ཡོད་པ་ཐམས་ཅད་བིརླ་པས་
བཤིག་གིན་འདུག་གོ་ཞེས་གྲགས་པས་ཐམས་ཅད་འཇིགས་ནས། ཉེས་སེལ་དུ་མུ་སྟེགས་པའི་
རྟེན་རེ་རེའི་མགོ་ཐོག་ཏུ་སངས་རྒྱས་པའི་རྟེན་རེ་རེ་བཞུགས་སུ་བཅུག་པ་གཟིགས་པས་མཚན་
ཙམ་གྱིས་ཀྱང་བསྟན་པ་ལ་བྱ་བ་བྱས་འདུག་སྙམ་དུ་མཉེས། མུ་སྟེགས་པའི་རྟེན་གཅིག་གི་མགོ་
ཐོག་ན་རྗེ་བཙུན་སྒྲོལ་མའི་སྐུ་གཅིག་བཞག་འདུག་པ་ལ་སློབ་དཔོན་གྱིས་བསྐོར་བ་མཛད་པས།
སློབ་དཔོན་གར་འབྱོན་དུ་སྒྲོལ་མའི་ཞལ་ཁྱི་རི་རི་གཟིགས་བྱུང་བས་ཞལ་བསྒྱུར་སྒྲོལ་མར་གྲགས།



གདམས་ངག་བྱུང་ཚུལ་གྱི་ཟིན་བྲིས།
དེ་ལ་སློབ་དཔོན་གྱིས་བརྟན་བཞུགས་ཀྱི་མེ་ཏོག་ཕུལ་བས། རྟེན་དེའི་མགོ་དང་དབྱེར་མེད་དུ་
སོང་སྟེ། ཁོང་རང་ཚོའི་ལུགས་ཀྱིས་སློབ་དཔོན་ཕྱིར་བྱོན་མ་ཐག་སྡུད་པའི་རྩིས་བྱས་མོད་བསྡུ་
ཐེག་མ་བྱུང་བར་གདའ་གསུངས། དེ་ནས་ཀྱང་ལྷོ་ཕྱོགས་སུ་བྱོན་པ་ན་ས་ཧ་ཛ་དེ་ཝི་ཞེས་བྱ་བ་
ལྷ་མོ་ཙཎྜི་ཀའི་རྡོ་སྐུ་རང་བྱུང་ཞིག་གནས་པ་ན་མུ་སྟེགས་ཀྱི་རྣལ་འབྱོར་མ་མང་དུ་གནས། དེ་
དག་གིས་ཕྱོགས་དེར་མི་བྱུང་ཚད་ལྷ་ཁང་དེར་ཁྲིད་པ་ན་རང་བྱུང་གི་ཏྲི་ཤུ་ལ་ལྐོག་མར་ཟུག་ནས་
འཆི༑ ཤི་བ་དེ་དག་གི་ཤ་ཁྲག་ལ་ཚོགས་འཁོར་བྱེད་པ་དེ་དག་འདུལ་དུ་བྱོན་པ་ན་རྣལ་འབྱོར་
མ་དེ་དག་དགའ་ནས་ནང་དུ་བྱོན་ཟེར་བ་ལ།གཡོག་གཉིས་པོར་ཁྱེད་རང་ཁོང་རྣམས་ལ་གཏམ་
མ་ཟེར་བར་རླུང་ཟུང་ལ་སྡོད་ཅིག་གསུངས་ནས། སློབ་དཔོན་ནང་དུ་བྱོན་པས། རྣལ་འབྱོར་མ་
རྣམས་ན་རེ། ཟླ་བོ་གཉིས་བོས་ཟེར། ཁྱེད་རང་གིས་བོས་གསུངས་པས། ཁོང་ཚོས་བོས་པས་
ལན་མ་བྱུང་། ལྟེ་བར་མཛུབ་མོ་རེག་པས་དྲི་ཆེན་འབུར་འབུར་བྱུང་བས་རུལ་འདུག་ཟེར་ནས་
བཞག །སློབ་དཔོན་ལྷ་ཁང་དེར་ཕེབས་པ་ན་ཏྲི་ཤུ་ལ་དེ་འདར་སི་ལི་ལི་བྱེད་པ་ལ་ཐལ་མོ་ཅིག་བརྡབས་
པས་ཐལ་བར་བུན་གྱིས་སོང་། རྡོ་སྐུ་དེ་འཕར་བྱུང་བ་ལ། སྤྱི་བོར་ཐལ་མོ་ཅིག་བསྐྱོན་པས་མགོ་
བོ་ནུ་མའི་བར་དུ་བྱིང་སོང་། དེར་རྣལ་འབྱོར་མ་རྣམས་ཁྲག་སྐྱུགས་ཤིང་བརྒྱལ། ཁྱེད་ནང་པ་
སངས་རྒྱས་པ་སྙིང་རྗེ་ཆེ་བ་ཡིན་པ་ལ། འདི་ལྟ་བུ་མ་བྱེད་ཞུས་པས། སྙིང་རྗེ་ཆེ་བས་ཀ་འདི་ཀ་
བྱེད་པ་ཡིན་གསུངས། རྟེན་དེའི་སྤྱི་བོར་མཆོད་རྟེན་ཞིག་བཞག །རྣལ་འབྱོར་མ་དེ་དག་ཐམས་
ཅད་ནང་པའི་བསྟན་པ་ལ་བཙུད་དེ། ནང་པའི་རྣལ་འབྱོར་མར་བསྒྱུར། དེ་ནས་སྔར་གངྒཱ་
བཟློག་པའི་དུས་སུ་རྗེས་སུ་འབྲངས་པའི་མཉན་པ་དེ་རང་ཉིད་དང་རྟོགས་པ་མཉམ་པ་ས་དྲུག་
པའི་སེམས་དཔའ་ཆེན་པོར་བྱིན་གྱིས་བརླབས་ཏེ། རྒྱ་གར་ཤར་ཕྱོགས་ར་ཌའི་ཡུལ་སྣ་ཚོགས་
སྒྲ་ལྡན་གྱི་གྲོང་ཁྱེར་ཕོ་བྲང་ཀཾ་ཀ་ན་མུ་སྟེགས་རྒྱལ་པོ་དེ་ཧ་ར་ཞེས་བྱ་བ་མ་རུངས་པ་ཞིག་གནས་
པ་དེ་འདུལ་བར་བཏང་སྟེ། དེའང་གྲུབ་ཆེན་ཌོམྦི་པས་ནགས་ཀྱི་སྟག་མི་ཟན་ལ་དུག་སྦྲུལ་གྱི་



དཔལ་ས་སྐྱའི་རིག་མཛོད།
སྲབ་མཐུར་གོང་སྨོད་སོགས་བྱས། ཕྱག་ཏུ་དུག་སྦྲུལ་ཆེན་པོ་ཞིག་བསྣམས་པ་སོགས་ཀྱི་རྒྱལ་
པོ་དེ་བཏུལ་ནས་ར་ཌའི་ཡུལ་ཐམས་ཅད་རྡོ་རྗེ་ཐེག་པ་ལ་བཀོད་པ་ཡིན་གསུངས་སོ། །སློབ་
དཔོན་རྣལ་འབྱོར་གྱི་དབང་ཕྱུག་དཔོན་སློབ་གཉིས་པོས་རྒྱ་གར་ཤར་ལྷོ་དེ་བི་ཀོ་ཊའི་རི་སུལ་ན།
དགེ་བསྙེན་ལྕགས་ཀྱི་བྱིན་པ་ཅན་ཞེས་ཀྱང་ཟེར། སློབ་དཔོན་མི་ཕམ་སྦས་པའི་བཤེས་གཉེན་
ཞེས་ཀྱང་གྲགས་པ་དེས་པོ་ཊ་ལ་ནས་སྤྱན་དྲངས་པའི་ཁ་སར་ཎིའི་དྲུང་དུ་བྱོན། ཕྱག་དང་བསྐོར་
བ་མཛད། དང་པོ་རབ་ཏུ་བྱུང་བ་ནས་བཟུང་སྟེ་ས་ཧ་ཛ་དེ་བི་བཏུལ་བའི་བར་གྱི་བསྟན་པ་ལ་
བྱ་བ་བྱས་ཚུལ་རྣམས་ཕུལ་བས། ཐུགས་རྗེ་ཆེན་པོའི་ཞལ་ནས། རིགས་ཀྱི་བུ་ཁྱོད་ཀྱི་ནུས་
པས་ནི་རི་རབ་ཀྱང་ཐལ་བར་བྱེད་ནུས་མོད་ཀྱི། འོན་ཀྱང་སེམས་ཅན་གྱི་ལས་ཐ་དད་པ་བསམ་
གྱིས་མི་ཁྱབ་པས་མུ་སྟེགས་བྱེད་རྣམས་ལ་དེ་ལྟ་བུའི་འཇིགས་པ་བསྐྱེད་པར་མ་བྱེད་པར་སྙིང་
རྗེ་ཆེན་པོ་སྐྱེད་ཅིག་གསུངས་པ་ལ། ནུབ་ཕྱོགས་ན་སོ་བ་ནཱ་ཐ་ཞེས་བྱ་བ་ཞིག་ལ་དུས་རེ་ལ་
སྲོག་ཆགས་སྟོང་ཕྲག་མང་པོ་བསད་ནས་མཆོད་པ་བྱེད་པ་ཞིག་ཡོད་པ་དེ་འདུལ། དེ་ནས་ཐུགས་
རྗེ་ཆེན་པོའི་བཀའ་བཞིན་བགྱིད་ཞུས་པས། འོ་ན་དེའང་བརྟུལ་ཞུགས་ཀྱིས་མ་འདུལ་བར་
ཐབས་ལ་མཁས་པས་ཐུལ་ཞིག་གསུངས། དེ་ནས་ཁོང་དཔོན་གཡོག་གིས་སོ་བ་ནཱ་ཐ་འདུལ་
བར་བཞེད་དེ་བྱོན་པ་ན་ཁོའི་ཟག་བཅས་ཀྱི་མངོན་ཤེས་ཀྱིས་ཚོར་ནས་གདོང་བསུ་བའི་ཕྱིར་བྲམ་
ཟེ་གཙང་མ་རི་དྭགས་ཀྱི་པགས་པས་སྨད་དཀྲིས་པ། ཀུ་ཤ་སོགས་དག་བྱེད་དང་བཅས་པ་
གཉིས་སུ་སྤྲུལ་ནས་འོངས་པ་དང་ལམ་དུ་མཇལ། ཁོས་ཤེས་བཞིན་དུ་རྣལ་འབྱོར་པ་གར་
འགྲོ་ཟེར་བ་ལ། སློབ་དཔོན་གྱིས་ཀྱང་མཁྱེན་བཞིན་དུ་ཁོ་བོ་སོ་བ་ནཱ་ཐ་རླག་པར་བྱེད་དུ་འགྲོ་
གསུངས་པས། ཁོ་ན་རེ། ཁྱེད་སངས་རྒྱས་པ་སྙིང་རྗེ་ཆེ་བ་ཡིན་ན་དེ་བརླག་པར་བྱས་ནས་ཅི་
བྱེད་ཟེར་བ་ལ། དེ་ཉིད་ཀྱིས་ཀ་བརླག་པར་བྱེད་གསུངས་པས། དེ་ཤར་ལུས་འཕགས་པོར་སོང་
ནས་མེད་ཟེར། དེར་ཁོ་བོའང་སོང་སྟེ་བརླག་པར་བྱེད། གླིང་བཞི་དང་ཚངས་པའི་འཇིག་རྟེན་དུ་



གདམས་ངག་བྱུང་ཚུལ་གྱི་ཟིན་བྲིས།
སོང་ཀྱང་ཁོ་བོ་དེར་སོང་ནས་བརླག་པར་བྱེད་གསུངས་པས། ཁོ་ཤིན་ཏུ་འཇིགས་པས་དུས་དེ་ཉིད་
དུ་གཟུགས་བསྟན་ནས་དེ་བདག་ལགས་ན། བརླག་པར་མི་མཛད་དུ་གསོལ་ཞུས་པས། འོ་ན་དགེ་
འདུན་གྱི་སྡེ་བཙུགས། དེར་ནང་པ་སངས་རྒྱས་པའི་གཙུག་ལག་ཁང་བཞེངས། དེའི་སྒོ་གོང་དུ་
ངའི་གཟུགས་བྲིས། མཆོད་པ་བྱེད་པ་ན་སྲོག་ཆགས་ཀྱི་མཆོད་པ་མི་བྱེད། འབྲས་ཆན་དང་
འཁུར་བ་ལ་སོགས་པས་ཐོག་མར་དཀོན་མཆོག་གསུམ་གྱི་རྟེན། རྗེས་སུ་ང་ལ་མཆོད་པ་བྱས་
ཏེ༑ དེའི་ལྷག་མས་ཁྱེད་རང་ལ་མཆོད་པ་བྱེད་ན་སྡོད་དུ་འཇུག །དེ་ལྟར་མི་བྱེད་ན་རྡུལ་ཕྲན་
བཞིན་དུ་བརླག་པར་བྱེད་དོ་གསུངས་པས། ཁོས་ཀྱང་དེ་བཞིན་བགྱིད་པས་ཉི་ཟླ་གནས་ཀྱི་བར་
སློབ་དཔོན་མཆོད་གནས་སུ་བཞུགས་པར་གསོལ་བ་བཏབ། སློབ་དཔོན་གྱིས་ཀྱང་ཞལ་གྱིས་
བཞེས་ཏེ། དེར་ཁོས། རྒྱ་གར་ནུབ་ཕྱོགས་ཏི་ཤ་ལའི་རྒྱལ་པོ་ཙནྡྲ་དེ་ཝཱ་ཞེས་བྱ་བ་ལ་རྨི་ལམ་
དུ་ལུང་བསྟན་ནས་གོང་དུ་བཤད་པ་དེ་དག་ཐམས་ཅད་ཟླ་བ་གསུམ་ལ་གྲུབ་པར་གྱིས། དེ་ལྟར་
མི་བྱེད་ན་ཡུལ་འཁོར་དང་བཅས་པ་བརླག་པར་བྱེད་དོ་ཞེས་སྨྲས་པས་རྒྱལ་པོ་དེའང་འཇིགས་
ནས་གང་ཟེར་བ་ལྟར་བསྒྲུབས། ལྷ་དབང་ཕྱུག་ཆེན་པོའང་འཇིགས་དགོས་པའི་རྣལ་འབྱོར་
དབང་ཕྱུག་བིརླ་པ་དེ་ཇི་ལྟར་ཡོད་སྙམ་དུ་རྒྱལ་པོ་འཁོར་བཅས་སྤྲོ་བ་དང་བཅས་པས་བསུ་བའི་
བཀོད་པ་བསམ་གྱིས་མི་ཁྱབ་པ་དང་བཅས་པས་བསུས་ཏེ་བསྙེན་བཀུར་བ་བྱས། སོ་བ་ནཱ་ཐ་
ནས་དྲོ་ལམ་ཙམ་ཕྱིན་པ་ན་བྷུ་ཙ་ར་ཞེས་བྱ་བའི་ས་ཕྱོགས་ལྗོན་ཤིང་དང་། འབབ་ཆུ་དང་། ནེའུ་
གསིང་ལ་སོགས་པ་ཕུན་སུམ་ཚོགས་པ་ཡིད་དུ་འོང་ཞིང་ཤིན་ཏུ་སྐྱིད་པ་ཞིག་ཡོད་པ་དེར་གཙུག་
ལག་ཁང་བཞེངས། དགེ་འདུན་ཡང་བརྒྱ་ཕྲག་ཙམ་ལ་བསྙེན་བཀུར། ར་དང་མ་ཧེ་ལ་སོགས་
པ་ཚེ་ཐར་དུ་བྱས་པ་རྣམས་ལའང་སུས་ཀྱང་འཚེ་བར་མི་ནུས་པར་བདེ་བར་རྒྱུ་བ་དེར་བྱོན།
དེ་ནས་སློབ་མ་ནག་པོ་པ་རང་ཉིད་དང་རྟོགས་པ་མི་མཉམ་པ་ལ་རྡོ་རྗེའི་ཚིག་རྐང་གནང་ནས་
རྟོགས་པ་མཉམ་པར་བྱིན་གྱིས་བརླབས་ཏེ། རྒྱ་གར་ཤར་ཕྱོགས་ན་མུ་སྟེགས་ཀྱི་རྒྱལ་པོ་
(2)



དཔལ་ས་སྐྱའི་རིག་མཛོད།
གདུག་པ་ཅན་ཞིག་ཡོད་པ་དེ་འདུལ་བ་དང་། སློབ་དཔོན་ཌ་མ་རུ་པ་རྗེས་སུ་འཛིན་པ་དང་།
ནུབ་ཕྱོགས་ཨོ་རྒྱན་གྱི་ཡུལ་ནས་རྡོ་རྗེའི་ཚིག་རྐང་གི་རྒྱབ་རྟེན་དུ་གྱུར་པའི་ལུང་སྐོར་སྡེ་ལྔ་སྤྱན་
འདྲེན་པ་སྟེ་དོན་དེ་གསུམ་ལ་བརྫངས། སློབ་དཔོན་རང་ཉིད་སྤྱན་རས་གཟིགས་ཀྱི་བཀའ་
བཞིན་དུ། རེ་ཞིག་འཛམ་བུའི་གླིང་དུ་བརྟུལ་ཞུགས་ཀྱི་སྤྱོད་པ་མཛད་པའི་འཕྲོ་བསྡུས་ཏེ། རྡོའི་
སྐུ་ལ་ཐིམ་ཡང་ཟེར། སློབ་དཔོན་ཉིད་ཡིན་ཡང་ཟེར་ཏེ། གང་ལྟར་ཡང་། སྐུའི་དབྱིབས་ཕྱག་
གཡས་ཉི་མ་གཏིང་གནོན་གྱི་ཕྱག་རྒྱ་མཛད་པ། གཡོན་མཆོག་སྦྱིན་གྱི་མཐིལ་ན་གསེར་འགྱུར་
གྱི་རེག་རྡོ་ཨ་རུ་ར་འབྲིང་པོ་ཙམ་འཛིན་པའི་རྣམ་པ་ཅན་ཞིག་ཡོད་པ་ལ། ངོ་མཚར་བའི་ཡོན་ཏན་
ནི༑ སྐུ་དེ་ལ་གུས་པས་ཕུལ་ན་བྱིས་པ་ཆེས་ཆུང་ངུས་ཀྱང་མེ་ཏོག་གི་ཕྲེང་བ་དབུ་གཙུག་ཏུ་འབུལ་
ཐུབ༑ ཐོ་འཚམས་པས་ཕུལ་ན་ཇི་ལྟར་གཟུགས་རིང་ཡང་མི་སྙོབས་པ་དང་། མདུན་ན་རྡོའི་ཐོད་
པ་ཞིག་ཡོད་པ་དེར་ཆང་ཚོད་འབུམ་ཕྲག་མང་པོ་བླུགས་ཀྱང་ལུད་པ་དང་བོ་བ་མི་འོང་བ་ཞིག་ཡོད།
དེའི་དྲུང་ན་ཕྱག་ན་རྡོ་རྗེའི་སྤྲུལ་པར་གྱུར་པ་ལྐུག་པ་ཞིག་དང་། རྡོ་རྗེ་ཕག་མོའི་སྤྲུལ་པ་རེས་
འགའ་མཛེ་མོར་སྟོན། རེས་འགའ་སྐུག་མར་སྟོན་པ་ཞིག་སྟེ་དེ་གཉིས་རྒྱུན་དུ་གནས་ལ། རེ་
ཞིག་གི་ཚེ་དགེ་སློང་བཀྲེན་པའང་ཟེར། བྲམ་ཟེ་བཀྲེན་པ་ཞིག་གིས་གསོལ་བ་བཏབ་ཀྱང་
ཟེར་ཏེ། དེ་ལ་གསེར་འགྱུར་གྱི་རེག་རྡོ་དེ་གནང་ནས་གསེར་མང་པོ་གྲུབ་པ་དང་རྒྱལ་པོ་
ཞིག་གིས་ཐོས་ནས་འཕྲོག་པར་རྩོམ་པ་ན། དགེ་སློང་དེས་བདག་གི་མིན། རྣལ་འབྱོར་
དབང་ཕྱུག་གི་ཡིན་པས་ཁོང་རང་གི་ཕྱག་ཏུ་འབུལ། དེ་ནས་ལོང་བྱས་གསེར་འགྱུར་དེ་ཕྱག་
ཏུ་ཕུལ་བས། རྒྱལ་པོ་བརྐམ་ཆགས་ཅན་དེ་ལ་གནང་མ་བཞེད་པར་ཕྱག་བསྡམས་པས་ལ་
པོ་ཁྲོས་ཏེ་ཕྱག་གཅོག་པར་རྩོམ་པ་ན། གཅོག་མཁན་དེ་དེ་ཉིད་དུ་ཁྲག་སྐྱུགས་ནས་ཤི །དུས་
དེ་ནས་བཟུང་སྟེ་ཕྱག་གི་སྲུབ་ལྕགས་སྐུད་ཕྲ་མོ་ཐར་ཙམ་ལས་མེད་པས་དེ་ལ་ལྕགས་སྐུད་བཅུག་
ནས་བསགས་པའི་གསེར་རྣམས་ཀྱི་མཆོད་པའི་རྟེན་གཞི་བྱས་ཏེ་མཆོད་པ་བྱེད། མུ་སྟེགས་པ་
འDL



གདམས་ངག་བྱུང་ཚུལ་གྱི་ཟིན་བྲིས།
རྣམས་ནི་འདི་པུརྞ་ཧ་ར་ཞེས་བྱ་བ་དབང་ཕྱུག་ཆེན་པོའི་བསོད་ནམས་འཕྲོག་པར་བྱེད་པ་གཅིག་
ཡིན་པས་འདི་མ་མཆོད་ན་འཇིག་རྟེན་དུ་མི་དགེ་བ་དུ་མ་འབྱུང་ཟེར་ཆེད་དུ་མཆོད་པ་ལ་བརྩོན་པར་
བྱེད༑ ནང་པ་སངས་རྒྱས་པ་རྣམས་ནི་དཔལ་སྟོབས་ཀྱི་མགོན་པོ་ཞེས་མཆོད་པར་བྱེད། མདོར་
ན་འཛམ་བུའི་གླིང་ན་རྟེན་ཇི་སྙེད་བཞུགས་པ་རྣམས་ཀྱི་ནང་ན། དུས་རྒྱུན་གྱི་མཆོད་པ་ཤར་ལྷོ་
དེ་ཝཱི་ཀོ་ཊ་ན་བཞུགས་པའི་ཁ་སརྦ་ཎི་བཟང་། ཁྱད་པར་གྱི་མཆོད་པ་མ་ཧཱ་བོ་དྷི་བཟང་། དུས་
རྒྱུན་དང་ཁྱད་པར་གྱི་མཆོད་པ་གཉིས་ཆར་སོ་བ་ནཱ་ཐ་ལས་བཟང་བ་མེད་པར་གྲགས། དེ་ལྟར་
རྗེ་བཙུན་རྣལ་འབྱོར་གྱི་དབང་ཕྱུག་དེས་འཛམ་བུ་གླིང་དུ་བརྟུལ་ཞུགས་ཀྱི་སྤྱོད་པས་བསྟན་པ་
རྒྱས་པར་མཛད་ནས། བཅུ་གསུམ་རྡོ་རྗེ་འཛིན་པའི་གོ་འཕང་མངོན་དུ་གྱུར་ཏེ། དུས་ད་ལྟའང་
གཞོན་ནུ་ཀཱི་རྟི་ཀའི་མཆོད་གནས་མཛད་དེ། སོ་བ་ནཱ་ཐ་ན་མངོན་སུམ་བཞིན་དུ་བཞུགས་པ་ཡིན་
ལ༑ དེས་གླིང་འདིར་བརྟུལ་ཞུགས་སྤྱོད་པ་ལ་ཐེངས་གསུམ་འབྱོན་པར་གྲགས་པའི་བར་པ་
ན༑ རྒྱ་གར་གྱི་ཡུལ་དུ་གླང་པོ་ཆེ་ཉི་མ་འཆར་བ་ཞེས་བྱ་བ་སྨྱོན་པ་ཞིག་གིས་ནགས་ཚལ་དང་།
གྲོང་དང་། གྲོང་ཁྱེར་ཐམས་ཅད་ཉམས་པར་བྱས་པ་ན་རྣལ་འབྱོར་པ་ས་རུ་པའམ། སི་རོ་པ་
ཞེས་བྱ་བ་ཞིག་བྱུང་སྟེ། དེས་གླང་པོ་ཆེ་སྨྱོན་པ་དེ་ལ་ཞོན་ནས་གར་སོང་ཆ་མེད་དུ་འཇའ་ཡལ་
བ་བཞིན་སོང་བར་གྲགས་པ་དེ་ཡིན་ལ། གསུམ་པ་ནི། བྷི་མེ་ས་རའི་རྟེན་ཞིག་པ་དེ་སྡུད་པ་
ལ་བྱོན་གྲུབ་ཀྱང་ཟེར། ད་འབྱོན་རྒྱུར་ཡང་གྲགས་གསུངས། མདོར་ན་འཕགས་ཡུལ་རྒྱ་
གར་དུ་པཎ་གྲུབ་དབང་པོ་ཇི་སྙེད་ཅིག་བྱོན་ཀྱང་། བརྟུལ་ཞུགས་ཀྱི་སྒོ་ནས་བསྟན་པ་ལ་བྱ་བ་
འདི་ལྟ་བུ་བྱས་པ་སུའང་མ་བྱུང་ལ། དེས་ན་བརྟུལ་ཞུགས་ཀྱིས་བསྟན་པ་འཛིན་པ་གྲུབ་ཆེན་
རྣལ་འབྱོར་དབང་ཕྱུག །རྩོད་པས་བསྟན་པ་འཛིན་པ་དཔལ་ལྡན་ཆོས་ཀྱི་གྲགས་པ། དབང་ཕྱུག་
གིས་བསྟན་པ་འཛིན་པ་ཆོས་རྒྱལ་མྱ་ངན་མེད་ཅེས་ཉི་ཟླ་ལྟར་གྲགས་པ་ཡིན་ལ། ཕྱི་མས་བསྟན་
པ་བཟུང་ཚུལ་ནི། པཎྜི་ཏ་ཤམ་སྔོན་ཅན་ཞེས་བྱ་བས་ཆོས་ལོག་བརྩམས་པའི་རྗེས་འབྲངས་



དཔལ་ས་སྐྱའི་རིག་མཛོད།
ཤིན་ཏུ་མང་པོར་གྱུར་ཏེ། སུས་ཀྱང་འདུལ་བར་མ་ནུས་པའི་ཚེ་ཆོས་རྒྱལ་མྱ་ངན་མེད་ཀྱིས་ཁོའི་
སྦྱིན་བདག་ཏུ་ཁས་བླངས་ནས་ཁོ་འཁོར་གཡོག་དང་བཅས་པ་ཐམས་ཅད་བོས། ལ་ཆའི་ཁང་
པ་ཆེན་པོར་བཅུག་སྟེ་དམག་དུ་མས་མཐའ་བསྐོར་ནས་མེ་ལ་བསྲེགས་ཏེ་གྲུབ་མཐའ་ངན་པའི་མིང་
ཡང་མ་ལུས་པར་བྱས་པ་ཡིན་གསུངས། མདོར་ན་འཇམ་དཔལ་རྩ་བའི་རྒྱུད་ལས། ཡི་གེ་དྷ་
ཞེས་སྡོམ་བརྩོན་ཉིད། །ཅེས་སོགས་ཀྱིས་ལུང་བསྟན་ཞིང་། འདི་ཉིད་ཕལ་ཆེར་དཔལ་ལྡན་
ཆོས་གྲགས་ཀྱི་ལུང་བསྟན་དུའང་བཞེད་ཀྱང་། འབྲོག་མི་ལོ་ཙཱ་བ་རྗེས་འབྲངས་དང་བཅས་པའི་
བཞེད་པས་རྣལ་འབྱོར་དབང་ཕྱུག་ལུང་བསྟན་པར་འཆད་དེ། ཡི་གེ་དྷ་ཞེས་སྡོམ་བརྩོན་ཉིད། །
ཅེས་པ་ཆོས་སྐྱོང་གི་དང་པོ་དྷརྨ་ཞེས་བྱ་བའི་དོན། ལྷོ་ཡི་ཕྱོགས་སུ་རྣམ་པར་གྲགས་ཞེས་པའང་།
ཆོས་གྲགས་ཀྱིས་ཆེད་དུ་ལྷོ་ཕྱོགས་སུ་མུ་སྟེགས་བཏུལ་བའི་ལོ་རྒྱུས་མི་སྣང་ལ། རྗེ་བཙུན་འདིས་
བརྟུལ་ཞུགས་སྤྱོད་པས་མུ་སྟེགས་པ་བཏུལ་བ་ཕལ་ཆེར་ལྷོ་ཕྱོགས་སུ་མཛད་པ་དང་། སྡོམ་བརྩོན་
དེ་བཞིན་སྔགས་ཀྱང་གྲུབ། །ཅེས་པའང་སྔགས་གྲུབ་པ་ནི་ཕྱག་རྒྱ་ཆེན་པོ་མཆོག་གི་དངོས་གྲུབ་
ཐོབ་པ་ཡིན་ལ། ཆོས་གྲགས་ལ་ཆེད་དུ་སྔགས་གྲུབ་པའི་བཤད་པ་མི་སྣང་བས། དེས་ན་རྗེ་བཙུན་
འདི་ལུང་བསྟན་པར་གྲུབ་པ་ཡིན་གསུངས། །
༼༢ དེ་ལ་རྗེས་འབྲངས་ཇི་ལྟར་བྱུང་བའི་ཚུལ། །
གཉིས་པ་དེ་ལ་རྗེས་འབྲངས་ཇི་ལྟར་བྱུང་བའི་ཚུལ་ནི། གོང་དུ་སྨོས་པ་ལྟ་བུའི་ཤར་
ཕྱོགས་ནག་པོ་པའམ། སློབ་དཔོན་འདིས་ཀྱང་བརྟུལ་ཞུགས་ཀྱི་སྤྱོད་པ་མཐར་ཕྱིན་པས་
བརྟུལ་ཞུགས་ནག་པོ་པའང་ཟེར། འཁྲུངས་པའི་ཡུལ་ལ་ཀཎ་ཟེར་བས་ཀཎ་པར་ཡང་གྲགས་



གདམས་ངག་བྱུང་ཚུལ་གྱི་ཟིན་བྲིས།
པ་དེས་ས་དྲུག་གི་རྟོགས་པ་མངོན་དུ་བྱས། ཐོག་མར་རི་བོ་ཨུ་ཙ་ཡ་ན་ཞེས་བྱ་བར་སྒྲུབ་པ་
མཛད། དེ་ནས་རྣལ་འབྱོར་དབང་
ཕྱུག་གི་བཀའ་བཞིན་དུ་ནུབ་ཕྱོགས་ཨོ་
རྒྱན་གྱི་ཡུལ་ནས་ཀྱེ་རྡོ་རྗེའི་རྩ་རྒྱུད་
འབུམ་ཕྲག་ལྔ་པའི་དུམ་བུ་ལུང་སྐོར་
ལྔ་ཞེས་བྱ་བ་རྡོ་རྗེའི་ཚིག་རྐང་གི་རྒྱབ་
རྟེན་དུ་གྱུར་པ་དེའང་སྤྱན་དྲངས་མོད།
བོད་དུ་ནི་མ་འགྱུར་བ་འདྲ་གསུངས།
དེ་བཞིན་དུ་རྒྱ་གར་ཤར་ཕྱོགས་ན་རྒྱལ་
པོ་ཞིག་བཙུན་མོའི་འཁོར་ལ་ཆགས་
ནག་པོ་པ། །
པས་ངན་འགྲོར་འགྲོ་བ་དེ་གདུལ་བྱར་གཟིགས་ནས་བཙུན་མོའི་ཕོ་བྲང་དུ་བྱོན་པ་དང་། དེ་རྒྱལ་
པོས་ཐོས་པས་ཁྲོས་ཏེ་མྱུར་དུ་གསོད་པར་ བསྒོས་
པ་ན། གཤེད་མ་རྣམས་ནང་དུ་ཕྱིན་པ་ན་སློབ་
དཔོན་ཕྱིར་ཐོགས་མེད་དུ་ཐལ་ཐལ་བྱོན། ཕྱིར་
ཕྱིན་པ་ན་ནང་དུ་ཐལ་ཐལ་བྱོན། དེར་ཕོ་བྲང་གི་ཕྱི་
ནང་ཐམས་ཅད་དམག་གིས་བཀང་བ་ན། སློབ་
དཔོན་གཅིག་ལས་བརྒྱ། བརྒྱ་ལས་སྟོང་ལ་སོགས་
པ་གྲངས་མེད་པར་གྱུར་ཏེ། རྒྱལ་པོ་འཁོར་བཅས་
དད་ནས་རྡོ་རྗེ་ཐེག་པ་ལ་བཀོད། དེས་མཚོན་པའི་
ཌཱ་མ་རུ་པ།
ཡུལ་དབུས་ཀྱི་རྒྱལ་པོ་ཞིག་ཀྱང་བཏུལ་ཏེ། དྷ་མ་
25



དཔལ་ས་སྐྱའི་རིག་མཛོད།
པའམ། ཌཱ་མ་རུ་པར་གྲགས་པ་དེ་ལ་རྣལ་འབྱོར་དབང་ཕྱུག་གིས་ལུང་བསྟན་པ་ལྟར་སྙན་བརྒྱུད་
བཞིས་གདམས་པར་མཛད། བརྟུལ་ཞུགས་ནག་པོ་པ་འདིའི་གསང་མཚན་ནི་པདྨ་བཛྲ་ཞེས་བྱ་བ་
ཡིན་གསུངས། གྲུབ་ཆེན་དྷ་མ་པ་ཁོང་
བརྟུལ་ཞུགས་ཀྱི་སྤྱོད་པ་མཛད་པ་ན།
ཕྱག་ཏུ་ཌ་མ་རུ་ཞིག་བསྣམས་ནས་
ཡུལ་ཉེར་བཞི་དང་གནས་སོ་གཉིས་
ཐམས་ཅད་དུ་ཌ་མ་རུ་དེ་ཁྲོ་ལོ་ལོ་
འཁྲོལ་ཞིང་སྤྱོད་པ་མཛད་པས་ཌཱ་མ་
རུ་པ་ཞེས་གྲགས་པ་དེས་ཀྱང༌། མུ་
སྟེགས་ཀྱི་རྒྱལ་པོ་མ་རུངས་པ་ཞིག་
འདུལ་བའི་སླད་དུ། ནགས་ཀྱི་སྟག་མི་
ཟན་ཞིག་ཁྲིད་ནས་རྒྱལ་པོའི་རྩར་བྱོན། །
ཨ་ཝ་དྷཱུ་ཏཱི་པ།
གློ་བུར་དུ་རྒྱལ་པོ་དེའི་ཐོར་ཅོག་ནས་བསྡུས་ཏེ་ཕྲག་པ་གཅིག་ལ་བཀལ། སྟག་དེ་ཕྲག་པ་
གཅིག་ལ་བཀལ་ནས་བརྒྱུགས་པ་ན། འཁོར་ཐམས་ཅད་འཇིགས་ནས་ཞུ་བ་ཕུལ་བས། མུ་
སྟེགས་ཀྱི་གྲུབ་མཐའ་སྤོང་ན་འཇོག །དེ་ལྟར་མི་བྱེད་ན་སྟག་ལ་སྦྱིན་གཏོང་གསུངས་པས།
རྒྱལ་པོ་འཁོར་བཅས་ཤིན་ཏུ་སྐྲག་ནས་མུ་སྟེགས་བྱེད་ཀྱི་གྲུབ་མཐའ་སྤངས་ནས་རྡོ་རྗེ་ཐེག་པ་ལ་
བཀོད་དོ། །ཤར་ཕྱོགས་ནག་པོ་པས་ལུང་བསྟན་པ་ལྟར། ཡུལ་དབུས་ཀྱི་རྒྱལ་པོ་སེང་གེ་རྣམ་
པར་རྩེན་པ་ཞེས་བྱ་བ་བཏུལ་ཏེ་སྙན་བརྒྱུད་བཞིས་གདམས། འདིའི་གསང་མཚན་ནི་བུདྡྷ་བཛྲ་
ཞེས་བྱ་བ་ཡིན་གསུངས། དེའི་སློབ་མ་ཨ་ཝ་དྷུ་ཏཱི་པ་ནི། ཡུལ་དབུས་ཀྱི་རྒྱལ་པོ་ཆེན་པོ་
སེང་གེ་རྣམ་པར་རྩེན་པ་ཞེས་བྱ་བ་དེ་ཡིན་ལ། ཁོང་གི་གྲུབ་ཆེན་ཌཱ་མ་རུ་པ་ལས་གདམས་



།
གདམས་ངག་བྱུང་ཚུལ་གྱི་ཟིན་བྲིས།
པ་ཐོབ་ནས་རྒྱལ་སྲིད་ཐལ་བ་བཞིན་སྤངས་ཏེ། གཉིས་སྤངས་ཀྱི་སྤྱོད་པ་ཞེས་བྱ་བ་ཁོང་རང་གི་
གྲོང་ཁྱེར་དེའི་སྲང་མདོར་བྱིས་པའི་ཚོགས་ཀྱི་ཁྲོད་དུ་རྩེ་ཞིང་བཞུགས་པས་ཨ་ཝ་དྷུ་ཏི་པ་ཞེས་གྲགས།
གསང་མཚན་ནི་མི་མཉམ་རྡོ་རྗེ་ཞེས་བྱ་བ་ཡིན་ལ། དེས་རྗེས་སུ་བཟུང་བ་ནི་རྗེ་ག་ཡ་དྷ་ར་སྟེ།
འདི་འཁྲུངས་པའི་ཡུལ་ནི་རྒྱ་གར་ཤར་ཕྱོགས་བྷཾ་ག་ལ་སྟེ་རྒྱལ་པོ་ཙནྡྷུ་རུ་པ་ཨ་ཀླུ་ཞེས་བྱ་བ། །
རིགས་ནི་རྒྱལ་པོའི་ཡི་གེ་པ་ཡིན་པས་ཀ་ཡསྒྲ་ཞེས་བྱ། མཚན་ནི་ག་ཡ་དྷ་ར་སྟེ། ག་ཡ་འགྲོ་བ་
ལའོ་ཞེས་པས། སྟེང་དུ་འགྲོ་བ་སྤྲིན། འོག་ཏུ་འགྲོ་བ་ཀླུ་ཡིན་པས། སྤྲིན་འཛིན་ནམ། ཀླུ་
འཛིན་ཞེས་པ་གང་རུང་ཡིན། ཞེས་འབྲོག་མི་ལ་སོགས་པ་སྔ་རབས་པ་རྣམས་བཞེད།
ཁོང་རིག་པའི་གནས་མཐའ་དག་ལ་ཤིན་ཏུ་མཁས། རྒྱལ་པོའི་ཡི་གེ་པ་མཛད་ཅིང་བཞུགས་
པ་ན། ཨ་ཝ་དྷུ་ཏི་པས་ཌཱ་མ་རུ་པའི་ལུང་བསྟན་པ་བཞིན། ཁྱོད་ངའི་གདུལ་བྱར་འོས་པ་
ཡིན་པས་ངའི་དྲུང་དུ་ཤོག་ཅེས་ཡི་གེ་བསྐུར་བས་ཁོང་གིས་ཀྱང་དགེས་བཞིན་དུ་བྱོན་པས་སྙན་
བརྒྱུད་བཞིས་གདམས་ཏེ། དེ་ལྟར་རྣལ་འབྱོར་དབང་ཕྱུག་ནས་རྗེ་འདིའི་བར་སྔ་མ་སྔ་མས་ཕྱི་
མ་ཕྱི་མ་ལུང་བསྟན་ཞིང་ཆིག་བརྒྱུད་ཁོ་ནར་བྱོན། དེས་ན་རྒྱ་གར་ན་གསུང་ངག་རིན་པོ་ཆེ་བྱ་བ་
ཡོད་པ་འདུག་གི་བྱ་བ་ཙམ་ལས་པཎ་གྲུབ་ཕལ་ཆེ་བས་མ་ཐོས་པའི་གསང་ཆེན་དུ་བཞུགས་པ་
ཡིན་ལ། རྣལ་འབྱོར་དབང་ཕྱུག་འདི་ལ་པཎ་གྲུབ་ཐམས་ཅད་ཀྱི་ཚད་མར་བྱེད་ཅིང་།
ཀྲི་ཡ་ས་མུཙྪ་དང་། དཔའ་བོ་འོད་གསལ་གྱི་གྲུབ་བརྒྱའི་གླུ་འགྲེལ་སོགས་སུ་ཁྱོངས་སུ་
དྲངས་མོད། དེ་དག་གིས་ཀྱང་མན་ངག་ཐོབ་པའི་ཚན་ནི་མིན་པར་སྣང་གསུངས། །



དཔལ་ས་སྐྱའི་རིག་མཛོད།
གཉིས། བོད་ཡུལ་དུ་དར་ཚུལ།
༡ སྤྱིར་དམ་པའི་ཆོས་དར་ཚུལ།
གཉིས་པ་བོད་ཡུལ་དུ་དར་ཚུལ་ལའང་གསུམ་གྱི། དང་པོ་སྤྱིར་དམ་པའི་ཆོས་དར་
ཚུལ་ནི། དེའང་བོད་འདིར་དང་པོ་མིའི་འགྲོ་བ་གཅིག་ཀྱང་མེད་པར། མངའ་རིས་ཁྱུང་དང་སེང་
གེ་ལ་སོགས་པའི་བྱ་དང་རི་དྭགས། དབུས་གཙང་ཤ་རྐྱང་དགོ་བ་སོགས། ཁམས་སྤྲེའུ་དང་
སྟག་གཟིག །དོམ། གླང་ཆེན་ལ་སོགས་པའི་དུད་འགྲོས་བཟུང་། འདྲེ་སྲིན་མ་རུངས་པ་
དུ་མ་དང་། མི་མིན་འདྲེ་མིན་གྱི་མ་སངས་སྤུན་བཅུ་གཉིས་ལ་སོགས་པས་བདག་གིར་བཟུང་བས།
དགེ་སྡིག་གི་བླང་དོར་ཅིའང་མེད་པར་གཅིག་ལ་གཅིག་གནོད། ཉིང་ཤ་ཉིང་གིས་ཟ། ཉིང་ཁྲག་
ཉིང་གིས་འཐུང་། མི་དགེ་བ་འབའ་ཞིག་སྤྱད་པས་ཤི་མ་ཐག་བྱེ་མའི་རྐྱལ་པ་ཁ་སྦུབས་པ་ལྟར་
ངན་སོང་དུ་འགྲོ་བ་ཞིག་ཡོད་པ་ལ། ཐུབ་པའི་དབང་པོས་ཐུགས་བརྩེ་བས། དེ་དག་ཐུལ་ཅིག་
པར་སྤྱན་རས་གཟིགས་ལ་ཞལ་འཛུམ་པ་དང་སྤྱན་ཆེད་དུ་གཟིགས་པས་བསྐུལ། དེའི་གྲོགས་
བྱེད་པར་སྒྲོལ་མ་ལའང་གོང་བཞིན་བསྐུལ་བས་དེ་དག་གིས་ཀྱང་དགོངས་པ་གཏད། དེ་ནས་རེ་
ཞིག་གི་ཚེ་བྱའི་ལོ་སྟོན་ཟླ་ར་བ་ལ་སྤྲེའུ་ཐམས་ཅད་རྨི་ལམ་མཐུན་པར་རྟའི་ཟླ་བ་ལ་སྲིན་པོའི་ཡུལ་
ན་སྲིན་པོ་ཐམས་ཅད་ཁྲག་གིས་མྱོས་ནས་གཉིད་དུ་སོང་ཡོད། ཁྲའི་ཟླ་བ་ལ་གཉིད་སད་ནས་
དེར་སྲིན་པོ་ཐམས་ཅད་བོད་དུ་ལྷགས་ཏེ་སྤྲེའུ་ཐམས་ཅད་ཟ་བར་བྱེད་དོ་ཟེར་བ་རྨིས། སྤྲེའུ་
རྣམས་གཅིག་ལ་གཅིག་གིས་བཤད་པས་ཐམས་ཅད་ཁ་འཆམ་པར་ང་ལའང་དེ་འདྲ་རྨིས་ཟེར།
དེར་སྤྲེའུ་ཐམས་ཅད་འཇིགས་ནས། སྤྲེའུའི་རྒྱལ་པོ་ཧ་ནུ་མན་ལ་ཞུས་པས། སྤྱིར་རྨི་ལམ་ལ་
ངེས་པ་མེད་མོད། འོན་ཀྱང་སེམས་ཅན་རིགས་མཐུན་པ་ཐམས་ཅད་ལ་དུས་གཅིག་ཏུ་དེ་ལྟར་
རྨི་ན་བདེན་ཉེན་ཡོད་པས། ཟློག་པའི་ཐབས་ལ་འབད་དགོས། དེའང་ད་ལྟ་ཁོང་རྣམས་གཉིད་



གདམས་ངག་བྱུང་ཚུལ་གྱི་ཟིན་བྲིས།
དུ་སོང་བའི་སྒང་ལ་མ་ཐུབ་ན། དེ་ནས་མི་ཐུབ་ཟེར་ནས། དེར་སྤྲེལ་རྒྱལ་ཧ་ནུ་མཉྫའི་མཇུག་
མ་ལ་མེ་སྦར་ཏེ་སྲིན་པོའི་ཁང་པ་བསྲེགས་པ། སྤྲེའུ་གཞན་ཐམས་ཅད་ཀྱིས་ཁྲི་ལྟར་བརྩེགས་
ནས་མཁར་གྱི་རྩེ་ནས་ཧ་ནུ་མཉྫ་འབེབས་པ་དང་། མཇུག་མའི་མེ་གསོད་པ་སོགས་བྱེད་པར་བྱས།
ཧ་ནུ་མནས་སྲིན་པོའི་ཁང་པ་ལ་མེ་སྦར་བ་ན་སྤྲེའུ་ཞེས་བྱ་བ་མི་བརྟན་པའི་ཚད་ཡིན་པ་ལྟར། །
ཐམས་ཅད་ཧན་གདལ་བས་ཁོང་རང་རྣམས་གར་རྒྱུ་ཆ་མེད་དུ་གྱུར། ཧ་ནུ་མན་འབེབས་པ་དང་
མེ་གསོད་མཁན་སོགས་ཅིའང་མ་བྱུང་བར། ཧ་ནུ་མ་་མཆོངས་པས་རྐང་ལག་རྣམས་ཆག །
མཇུག་མའི་མེའང་གསོད་མ་ནུས་པར་ཤིན་ཏུ་ཉམ་ཐག་པ་ན། འཕགས་པ་སྤྱན་རས་གཟིགས་
དེར་བྱོན་ནས་ཧ་ནུ་མརྦ་ཁྱོད་ཅི་ཉེས་གསུངས། ཁོས་ལོ་རྒྱུས་ཞུས་པས། འཁོར་བ་ཐམས་ཅད་
སྡུག་བསྔལ་གྱི་རང་བཞིན་དུ་བསྟན། ཁོང་ལ་དགེ་བསྙེན་གྱི་བསླབ་གཞི་ལྔ་བྱིན་ཏེ། བོད་དུ་
སོང་ལ་སྒོམས་ཤིག་གསུངས་ནས་བརྫངས། ཧ་ནུ་མནས་བསམ་ཡས་མཆིམས་ཕུའི་བྲག་དེ་ལ་
བསྒོམ་ཞིང་བཞུགས་པས། ཉིན་གཅིག་བྲག་སྲིན་མོ་ཞིག་དེར་བྱུང་ནས་ལྷན་ཅིག་གནས་དགོས་
ཟེར་བ་ལ། ང་ཐུགས་རྗེ་ཆེན་པོའི་དགེ་བསྙེན་ཡིན་པས། དེ་ལྟར་བྱར་མི་རུང་གསུངས་
བཟློག་པས། ཁྱོད་ང་དང་ལྷན་ཅིག་མི་འདུག་ན། ང་སྲིན་པོ་དང་འགྲོགས་ནས་སྲིན་ཕྲུག་ལྔ་
བརྒྱ་སྐྱེས། དེ་དག་དང་བཅས་པས་སེམས་ཅན་མང་པོ་ལ་གནོད་པ་བྱས་པས་དམྱལ་བར་འགྲོ་
བས༑ དེ་ལྟ་བུ་མ་བྱུང་ཙམ་ལ་ལྕེབ་པ་ཡིན་ཟེར་བས། སྤྲེའུ་ཡང་སྙིང་རྗེ་སྐྱེས། ད་འོ་ན་ངས་
འཕགས་པ་ལ་ཞུ་ཡི། ཁྱོད་ངང་སྲིངས་ཤིག་གསུངས་ནས། མཆོངས་ཐེངས་གཅིག་ལ་པོ་
ཊ་ལར་སླེབས། འཕགས་པ་ལ་རྒྱུ་མཚན་ཞུས་པས། ཤིན་ཏུ་ལེགས་ཀྱི་དེ་ལྟར་གྱིས་ཤིག །
ཁྱོད་ཀྱི་བུ་ཚ་བོ་བརྒྱུད་པ་དང་བཅས་པ་ལ་བརྟེན་ནས་དམ་པའི་ཆོས་དར་བར་འགྱུར་རོ་ཞེས་ལུང་
བསྟན༑ སླར་མཆོངས་ཐེངས་གཅིག་ལ་བོད་དུ་སླེབས། བྲག་སྲིན་མོ་དང་འདུས་པ་ལས། ཕྲུ་གུ་
བབས་ཕ་འདྲ་བ་ལ་མཇུག་མ་མེད་པ་ལྔ་སྐྱེས། དེ་དག་ནགས་མ་བྱ་ཚོགས་ཅན་ཞེས་བྱ་བར་



དཔལ་ས་སྐྱའི་རིག་མཛོད།
བསྐྱལ་ནས་བཞག་པས། དེ་དག་ན་ཚོད་སྨིན་ཏེ། དེར་ཡོད་པའི་སྤྲེའུ་མོ་རྣམས་དང་འདུས་པ་
ལས༑ ལོ་དུས་ན་ཕྲུ་གུ་ལྔ་བརྒྱ་ཙམ་སྐྱེས། དེ་དག་ཟ་རྒྱུས་ཕོངས་པས་ཤིན་ཏུ་ཉོན་མོངས་
ནས་སླར་པོ་ཊ་ལར་བྱོན་ནས་ཞུས་པས། ནས་ལ་སོགས་པའི་འབྲུ་སྣ་ལྔ་བསྐུར་ནས་འདི་དག་
བྱིན༑ མ་འོངས་པ་ན་ཁྱོད་ཀྱི་བུ་བརྒྱུད་རྣམས་རིན་པོ་ཆེ་ལྔ་ལ་ལོངས་སྤྱོད་པར་འགྱུར་རོ། །
ཞེས་གསེར་ལ་སོགས་པ་བོད་ཡུལ་དུ་གཏོར། འབྲུ་དེ་དག་ཡར་ལུང་མཐིལ་གྱི་ཟོ་ཐང་བྱ་བར་
བཏབ་པས་ཕུན་སུམ་ཚོགས་པ་སྐྱེས། དེ་དག་ལ་སྤྲེའུ་ཕོ་མོ་རྣམས་ཀྱིས་ལོངས་སྤྱད་པས་རིམ་
གྱིས་འཕེལ་ཏེ། དེ་ཐམས་ཅད་ཀྱང་བླའི་གཟུགས་གཡག །རྟ། ཤ་བ། ལུག་གི་གཟུགས་སུ་
ཡོད་པའི་རྟེན་འབྲེལ་གྱིས་མི་ཕལ་ཆེར་བྱད་དབྱིབས་བླ་གཟུགས་གང་ཡིན་དེ་འདྲ་བ་འབྱུང་བས།
བླ་གཟུགས་ཀྱི་དབྱེ་བས་ཐོག་མར་ལྡོང་དང་སྟོང་། སེ་དང་དམུ་གཉིས་ཏེ་མིའུ་རིགས་བཞི།
སེ་ལས་གྱེས་པ་འ་ཞྭ། དམུ་ལས་གྱེས་པ་འབྲུ་སྟེ་མིའུ་གདོང་དྲུག །དེ་དག་ལས་གྱེས་པ་དུ་མ་དང་
བཅས་པས་བོད་ཐམས་ཅད་ཁེངས་པར་གྱུར། དེ་ལའང་ཕ་སྤྲེའུའི་རིགས་ཀྱིས་བོད་ཀྱི་ཕོ་ཐམས་
ཅད་སྤྱད་དངོས་ལ་སོགས་པ་གང་ལའང་མིག་གིས་བལྟས་པས་མི་ཆོག་པར་ལག་ཏུ་ལེན་དགོས་
པ་སོགས་མི་བརྟན་པའི་རྣམ་འགྱུར་མང་། མ་བྲག་སྲིན་མོའི་རིགས་ཀྱིས་མོ་ཐམས་ཅད་ཞེ་
སྡང་ཆེ་བ་དང་། ཁོང་ཁྲོ་ཐུ་བ་བྱུང༌། མདོར་ན་ཐུགས་རྗེ་ཆེན་པོའི་སྤྲུལ་པ་སྤྲེའུ་དང་། སྒྲོལ་
མའི་སྤྲུལ་པ་བྲག་སྲིན་མོ་གཉིས་ལས་བོད་ཀྱི་མི་རྣམས་ཆད་པ་ཡིན་ལ། ཁྱད་པར་འཕགས་བསྟོད་
ཀྱི་འགྲེལ་པར་རྒྱལ་པོ་རུ་པི་ཎི་ཞེས་པ་བོད་དུ་བྲོས་པ་ལས་བོད་ཀྱི་མི་རྣམས་འཕེལ་བར་བཤད་
མོད༑ དེ་ནས་འཕེལ་བའང་ཡོད་ལ། དེས་མཚོན་པའི་རྒྱ་ནག་དང་ཧོར་ལ་སོགས་པ་ནས་
འཕེལ་བའང་ཡོད་ཀྱི། གཙོ་བོར་བོད་རྣམས་སྤྲེའུ་དང་བྲག་སྲིན་ལས་འཕེལ་བ་ཡིན་གསུངས།
དེ་ལྟར་བོད་དུ་མི་བྱུང་ཡང་ཡུན་རིང་པོའི་བར་རྒྱལ་པོ་ལ་སོགས་པ་ནི་མེད། སིལ་བུ་རང་གར་
གནས་པའི་ཚེ་རེ་ཞིག་ན། རྒྱ་གར་དུ་རྒྱལ་པོ་སྐྱབས་སེང་ལ་བུ་མིག་བྱ་ལྟར་མས་ཡར་འགེབས་



གདམས་ངག་བྱུང་ཚུལ་གྱི་ཟིན་བྲིས།
པ༑ སོར་མོ་དྲ་བས་འབྲེལ་བ་སོགས་མཚན་དང་ལྡན་པ་ཞིག་བལྟམས། མཚན་མཁན་ལ་བསྟན་
པས༑ འདིས་ཡང་ན་དགྲ་ཐམས་ཅད་འཇོམས། ཡང་ན་ཡབ་ཀྱི་རྒྱལ་སྲིད་འཕྲོག་ཟེར་བས།
ཧ་ཅང་ཡ་འུད་དུ་གྱུར་ནས་བདག་ཏུ་མ་བཟུང་བར་འབངས་རི་ཁྲོད་པ་རྣམས་ལ་བྱིན། དེ་དག་
གིས་གསོས་པ་ན་ཁོང་རྣམས་ཀྱིས་ཟོས་པའི་ལྷག་མ་མི་ཟ། ནགས་ཚལ་རྣམས་ཀྱིས་བསིལ་
གྲིབ་དང་རླུང་སྐྱོབ་སོགས་བྱེད། བྱ་དང་སྤྲེའུ་ལ་སོགས་པས་ཤིང་ཏོག་སོགས་འབུལ། གར་
གནས་སུ་འོད་འཁྱིལ་ལེ་འོང་བ་སོགས་བསོད་ནམས་དང་ལྡན་པའི་རྣམ་འགྱུར་དུ་མ་བྱུང་། ཁོང་
ཆེར་སྐྱེས་ནས་ང་སུའི་བུ་ཡིན་དྲིས་པ་ལ་ལོ་རྒྱུས་བསྙད་པས་ཐུགས་ཕྱུང་སྟེ། ནགས་དང་རི་ལ་
སོགས་པ་གཅིག་ནས་གཅིག་ཏུ་བརྒྱུད་ཅིང་འཁྱམས་པས་ཡར་ལྷ་ཤམ་པོའི་མགུལ་དུ་ཕེབས། དེ་
ནས་ཤེལ་བྲག་གི་རྩེར་བྱོན། དེའི་ཚེ་རྩྭ་ཞག་བྱས་པའི་ཕྱུགས་འཚོ་བའི་རྫི་བོ་མང་པོས་འོད་ཆེན་པོ་
ཞིག་ལམ་གྱིས་རི་དེར་བབས་པ་མཐོང་། སང་ཉིན་རི་དེ་ལ་ཐོག་ལྷ་བོན་པོ་སོགས་བོད་ཀྱི་རིག་
པ་ཅན་གྱི་མི་བཅུ་གཉིས་ཀྱིས་གཙོར་བྱས་ལྷ་མཆོད་བྱེད་མི་མང་དུ་བྱུང་བ་ལ། ཕྱུགས་རྫི་
རྣམས་ཀྱིས། ཁྱེད་ཚོའི་ལྷ་མཆོད་ལེགས། མདངས་ལྷ་ཞིག་འོད་ཀྱི་རྣམ་པར་བྱས་ནས་བསང་
ཁྲུས་ཀྱི་རྫིང་ཁར་བབས་སོང་ཞེས་བཤད། ལྷ་མཆོད་པ་རྣམས་ཀྱིས་ཕྱིན་པ་ན། རྫིང་ཁ་ན་ཁྱེའུ་
གཞོན་ནུ་འོད་ཀྱི་རང་བཞིན་མཚན་དང་ལྡན་པ་ཞིག་འདུག་ནས་ཁྱེད་གང་ནས་བྱོན་བྱས་པས་གནམ་
ལ་མཛུབ་མོ་བཙུགས། འདི་ངེས་པར་གནམ་ནས་བབས་པར་འདུག་པས་ངེད་རང་རྣམས་ཀྱི་དཔོན་
དུ་གདན་འདྲེན་ཟེར། ཁྱེམ་ཏོག་ལ་སོགས་པ་ཐམས་ཅད་སྦྲེལ་ནས་ཁྲི་བྱས། ཁོང་རང་རྣམས་
ཀྱིས་གཉའ་བ་ལ་བཏེག་ནས་སྤྱན་དྲངས་པས། བོད་ཀྱི་རྒྱལ་པོ་ལ་སྔ་བ་གཉའ་ཁྲི་བཙན་པོ་ཞེས་
བྱ་བར་གྲགས། དེ་ནས་གདུང་རབས་ཉི་ཤུ་རྩ་ལྔ་ན་འཕགས་པ་ཀུན་ཏུ་བཟང་པོའི་རྣམ་འཕྲུལ་
ལྷ་ཐོ་ཐོ་རི་སྙན་ཤལ་ཞེས་བྱ་བ་བྱོན། དེའི་ཚེ་སྔ་དྲོ་ཉི་མའི་ཟེར་ལ་ཞོན་པའི་ཚུལ་དུ་རིན་པོ་
ཆེའི་ཟ་མ་ཏོག་གི་ནང་དུ་ཙིནྟ་མ་ཎིའི་གཟུངས་ཞེས་པ་གཙུག་ཏོར་དྲི་མེད་དང་། མུ་དྲའི་ཕྱག་རྒྱ་



དཔལ་ས་སྐྱའི་རིག་མཛོད།
།
་་
ཞེས་པ་གསེར་གྱི་ཨོ་བཞི་སྒྲོམ་དུ་བྲིས་པ་དང༌། སྤང་སྐོང་ཕྱག་བརྒྱ་པ་དང༌། ཤེལ་གྱི་མཆོད་རྟེན་
ལ་སོགས་པ་རྒྱལ་པོའི་ཁང་ཐོག་ཏུ་བབས། དེའང་ཁ་ཅིག་ནི། རྒྱ་གར་དུ་ཆོས་རྒྱལ་མྱ་ངན་
མེད་ཀྱི་གདུང་བརྒྱུད་རྒྱལ་པོ་མང་པོའི་རྗེ་ཞེས་བྱ་བས་ཟ་མ་ཏོག་དེ་རྒྱལ་མཚན་གྱི་རྩེ་ལ་བཏགས་
ཏེ་མཆོད་པ་བྱེད་པ་ལ། སྐབས་ཤིག་གི་ཚེ་གློ་བུར་དུ་རླུང་ཆེན་པོ་ཞིག་ལངས་ཏེ་དེས་ཁྱེར་བའི་
ཚུལ་གྱིས་བོད་དུ་བྱོན་པ་ཡིན་ཟེར། ལ་ལ་མཁན་པོ་བོ་དྷི་ས་ཏྭ་དང་། པཎྜི་ཏ་ལི་བྱིན་གཉིས་
ཀྱིས་བོད་དུ་བྱོན་ཀྱང་། ཡི་གེ་སོགས་མེད་པས་བསྟན་པ་སྤེལ་བར་ནི་མ་ནུས། ཞི་བ་འཚོའི་
མཚན་ལ་བློ་སེམས་འཚོ་ཞེས་པ་དང་། ལི་བྱིན་ལ་ལི་ཐེ་སེ་ཞེས་གྲགས། དེར་ཁོང་གཉིས་ཀྱིས་
ཟ་མ་ཏོག་དེ་རྒྱལ་པོའི་ཕྱག་ཏུ་གཏད་དེ། མ་འོངས་པ་ན་ཁྱེད་ཀྱི་གདུང་བརྒྱུད་ལ་འདིའི་དོན་
ཤེས་པ་འབྱུང་ཞེས་ལུང་བསྟན་ནས་རྒྱ་གར་དུ་བྱོན་ཡང་ཟེར། གང་ལྟར་ཡང་རྒྱལ་པོ་འཁོར་
བཅས་ཀྱིས་དེ་གང་ཡིན་པར་མ་ཤེས་མོད། བྱོན་པ་ཙམ་གྱིས་བོད་ལ་བདེ་སྐྱིད་བསམ་གྱིས་
མི་ཁྱབ་པ་བྱུང་བས་མཚན་གཉན་པོ་གསང་བར་བཏགས་ཏེ། གསེར་སྐྱེམས་དང་གཡུ་སྔོན་གྱིས་
མཆོད་པ་བྱས། དེས་ན་རྒྱལ་པོ་འདིའི་རིང་ལ་དམ་པ་ཆོས་ཀྱི་དབུ་བརྙེས་པ་ཞེས་གྲགས། དེ་
ནས་གདུང་རབས་ལྔ་ནས་འཕགས་པ་སྤྱན་རས་གཟིགས་ཀྱི་སྤྲུལ་པ་རྒྱལ་པོ་སྲོང་བཙན་སྒམ་པོ་བྱོན།
བལ་བཟའ་དང་རྒྱ་བཟའ་ལ་སོགས་པས་ཇོ་བོ་མི་བསྐྱོད་རྡོ་རྗེ་དང་། ཤཱཀྱ་མུ་ནེ་ལ་སོགས་པའི་
རྟེན་དུ་མ་སྤྱན་དྲངས། ཐོན་མི་སཾ་བྷོ་ཊ་དང༌། པཎྜི་ཏ་ལི་བྱིན་གཉིས་ཀྱིས་སྤང་ཀོང་ཕྱག་བརྒྱ་
པ་སོགས་བསྒྱུར། རྟེན་དེ་དག་གི་བཞུགས་གནས་སུ་ར་ས་འཕྲུལ་སྣང་གི་ལྷ་ཁང་དང་། མཐའ་
འདུལ་དང་། ཡང་འདུལ་ལ་སོགས་པའི་གཙུག་ལག་ཁང་དུ་མ་བཞེངས་པ་སོགས་དགེ་བ་བཅུའི་
སྲོལ་རྒྱས་པར་བཏོད་མོད། འོན་ཀྱང་བསྟན་པའི་རྩ་བ་རབ་ཏུ་བྱུང་བ་སོགས་མེད་པའི་ཕྱིར་དམ་
པའི་ཆོས་ཀྱི་སྲོལ་བཏོད་པ་ཞེས་གྲགས་གསུངས། དེ་ནས་གདུང་རབས་ལྔ་ནས་འཇམ་དཔལ་
གྱི་སྤྲུལ་པ་རྒྱལ་པོ་ཁྲི་སྲོང་ལྡེའུ་བཙན་བྱོན། དེས་རྒྱ་གར་གྱི་པཎྜི་ཏ་བོ་དྷི་ས་ཏྭ་དང་། སློབ་དཔོན་



གདམས་ངག་བྱུང་ཚུལ་གྱི་ཟིན་བྲིས།
པདྨ་ལ་སོགས་པ་དུ་མ་སྤྱན་དྲངས། བསམ་ཡས་མི་འགྱུར་ལྷུན་གྱིས་གྲུབ་པའི་གཙུག་ལག་ཁང་
བཞེངས༑ སད་མི་མི་བདུན་ལ་སོགས་པའི་རབ་ཏུ་བྱུང་བ་དུ་མ་བསྒྲུབས་ཏེ་ལོ་ཙཱ་བ་བསླབས་
ནས༑ ལོ་ཙཱ་བ་ཆེ་བ་བརྒྱ་རྩ་བརྒྱད། ཆུང་བ་སྟོང་རྩ་བརྒྱད་ལ་སོགས་པས་ཐེག་པ་ཆེ་ཆུང་གི་
དམ་པའི་ཆོས་བསམ་གྱིས་མི་ཁྱབ་པ་བསྒྱུར། སྒོམ་སྒྲུབ་ཉན་བཤད་ཀྱི་གྲྭ་མང་པོ་བཙུགས་ཏེ།
མདོར་ན་བསྟན་པ་མ་ལུས་པ་ཡོངས་རྫོགས་སུ་བྱུང་བས། དམ་པའི་ཆོས་དར་ཞིང་རྒྱས་པར་
མཛད་ཅེས་གྲགས་པ་ཡིན་གསུངས། དེའི་རྗེས་སུ་རྒྱལ་པོ་སད་ན་ལེགས་མཇིང་ཡོན་དུ་གྲགས་
པས་དཀར་ཆུང་གི་ལྷ་ཁང་བཞེངས། བསྟན་པ་ལ་བྱ་བ་རྒྱ་ཆེན་པོ་མཛད། དེ་བཞིན་དུ། གྲོང་
ཁྱེར་རྡོ་འཇོག་ཅེས་བྱ་བར་ཁྱིམ་བདག་རལ་པ་ཅན་ཞེས་བྱ་བ་འབྱུང་ངོ༌། །ཞེས་ལུང་བསྟན་
པའི་མངའ་བདག་ཁྲི་རལ་གྱིས་འཛམ་བུ་གླིང་གི་སུམ་གཉིས་ལ་དབང་མཛད། འུ་ཤང་རྡོའི་
ལྷ་ཁང་བཞེངས། རྒྱ་གར་གྱི་པཎྜི་ཏ་ཛི་ན་མི་ཏྲ་ལ་སོགས་པ་དུ་མ་སྤྱན་དྲངས། ལོ་ཙཱ་བ་སྐ་ཅོག་
ཞང་གསུམ་ལ་སོགས་པ་དུ་མས་སྔར་མ་འགྱུར་བའི་ཆོས་དུ་མ་བསྒྱུར། སྔར་བསྒྱུར་བ་རྣམས་
ལའང་ཡུལ་སོ་སོའི་སྐད་མི་འདྲ་བ་དུ་མ་ཡོད་པ་རྣམས་སྐད་གསར་བཅད་ཀྱིས་གཏན་ལ་ཕབ་སྟེ་
གོ་བདེ་བར་བཅོས། དེ་དག་ལ་སོགས་པ་བསྟན་པའི་བྱ་བ་བསམ་གྱིས་མི་ཁྱབ་པ་མཛད་དེ། དེ་
ཡན་ཆད་ལ་བསྟན་པ་སྔ་དར་དུ་གྲགས་པ་ཡིན་གསུངས། རྒྱལ་པོ་དེ་གཤེགས་པའི་རྗེས་སུ།
གླང་དར་མའམ། དར་མ་འུ་དུམ་ཞེས་བྱ་བས་རྒྱལ་པོ་བྱས། ལོ་འགའ་རྒྱལ་སྲིད་ཆོས་བཞིན་
བྱས་ཀྱང་། དེ་ནས་ཁོང་གི་ཐུགས་ལ་གདོན་གསོལ་ཏེ། རྟེན་གསུམ་ཕལ་ཆེ་བ་རྒྱ་གར་དུ་བསྐྱལ།
ཇོ་བོ་ཤཱཀྱ་བྱེ་ཐེམས་སུ་སྦས། རབ་ཏུ་བྱུང་བ་ལ་ལ་ཕབ། ལ་ལ་བཀྲོངས། ལ་ལ་རྟ་ཞོན་པའི་
སྟེགས་ལ་སོགས་པ་བྱས། འགའ་ཞིག་ལ་རྔ་གཤང་བསྐུར་ཏེ་རི་དྭགས་བཤོར་དུ་བཏང་བ་ན།
དེའི་ཚེ་ཡེར་པའི་བྲག་ལ་བྱང་ཆུབ་སེམས་དཔའ་ཕྱག་ན་རྡོ་རྗེའི་སྤྲུལ་པ་ལྷ་ལུང་དཔལ་གྱི་རྡོ་རྗེ་
སྒྲུབ་པ་མཛད་ཅིང་བཞུགས་པས་བཙུན་པས་རི་དྭགས་བཤོར་བ་གཟིགས་ནས་ཅི་ཡིན་དྲིས་པས།



དཔལ་ས་སྐྱའི་རིག་མཛོད།
རྒྱལ་པོ་སྡིག་ཅན་གྱིས་བསྟན་པ་བསྣུབས་ནས་འདི་ལྟར་མི་བྱ་བའི་དབང་མེད་ཟེར། དེར་ལྷ་
མོ་རེ་མ་ཏིས་ལུང་བསྟན་བྱུང་བ་ལྟར། ཁོང་གིས་རྟ་དང་བེར། མདུང་ལ་སོགས་པ་དཀར་པོ་ལ་
སོལ་བས་བྱུགས་ཏེ་ནག་པོར་བྱས། བསམ་（ལྷ་སར་ཞེས་དཔེ་ཕལ་ཆེར་ན་འདུག །)ཡས་སུ་བྱོན་པས།
བྲན་མོ་ཆུ་འཆུན་གཅིག་དང་ཕྲད། རྒྱལ་པོ་དང་མཇལ་བའི་ཕྲིན་བྱས་པས། ད་ལྟ་གླ་བའི་
ཚལ་དུ་འབྱོན་པས་དེར་མཇལ་ཁར་འོང་བ་ཟེར། རྒྱལ་པོ་གླ་བའི་ཚལ་དུ་མིག་མང་རྩེས་ནས་
ཁམས་དུབ་སྟེ་རྡོ་རིང་གི་ཡི་གེ་ཀློག་གིན་འདུག་པ་ལ་མཇལ་བའི་ཕྱག་འབུལ་བ་ལྟར་བྱས་ནས་
མདུང་བསྣུན་ཡང་ཟེར། ལྕགས་མདའ་བརྒྱབས་ཀྱང་ཟེར་ཏེ་གང་ལྟར་ཡང་རྒྱལ་པོ་བསད་པས།
ཡང་ན་ལོ་གསུམ་གྱིས་སྔས། ཡང་ན་ལོ་གསུམ་གྱིས་འཕྱིས་ཟེར་ནས་གུམས། དེར་ཁོང་གི་རྟ།
བེར༑ མདུང་རྣམས་དཀར་པོར་བྱས་ཏེ། ང་ལྷ་གནམ་ཐེལ་དཀར་པོ་བྱ་བ་ཡིན་ཟེར་ཞིང་བྲོས་
པས༑ རྗེས་འདེད་པ་རྣམས་ཀྱིས་ས་ཕྱིས་པས་མ་ཟིན། དེ་ནུབ་འོ་བརྒྱལ་ཐང་ལ་གཟིམས་ནས།
སང་ཡེར་པར་བྱོན། རྒོད་ཀྱི་ཐུལ་པ་ཕྱི་ནང་སློག་ནས་བཞེས། ཕུག་རོན་གྱི་རྐང་པ་བཅིངས་ནས་
འཕུར་དུ་བཅུག་པས་ཕུག་རོན་འཁོར་བའི་གཤོག་པས་དུད་པ་དང་རྡུལ་ཐམས་ཅད་ཕབ་པའི་ཁར།
མུག་པ་མང་པོ་སྤར་བུ་ན་ཚགས་མཛད་པ་བཏང་ནས། སྒྲོ་ཕོད་དུལ་ལེ། ས་བབས་ཁད་དེ། མུག་
རྗེས་ཤིག་གེ་བཞུགས་པས་བྱིངས་ཡིད་ཆེས་ནས་ལོག་སོང་། གཅིག་གིས་ཁོང་གི་ཐུགས་ཀར་
ལག་པ་སྦྱར་བས། ཐུགས་ཐུག་གེ་བ་དེ་ཤེས་ནས། རྒྱལ་པོ་བཀྲོང་མཁན་ལྷ་ལུང་དཔལ་གྱི་
རྡོ་རྗེ་བྱ་བའི་འབྱུང་པོ་འདི་ཡིན་པ་འདུག་སྟེ། སྤྱི་ཚོད་ལ་སྒོས་ཚྭ་འདེབས་དོན་མི་འདུག་ཟེར་
ནས་སོང་། དེར་བཞུགས་མ་ནུས་པར་ཁམས་ཕྱོགས་ལ་བྱོན། དེ་ལྟར་བྱང་ཆུབ་སེམས་དཔའ་
དེས་རྒྱལ་པོ་སྡིག་ཆེན་བསད་ཀྱང་། བསྟན་པ་ཧ་ཅང་ཉམས་ཆེས་པས་གསོ་བར་ནི་མ་ནུས།
དེའི་ཚེ་ཆུ་བོ་རི་ལ་གཙང་གཡོ་དམར་གསུམ་བྱ་བ་བཞུགས་པ་རྣམས་ཀྱང་། དེར་བཞུགས་མ་
ནུས་པར། འདུལ་བ་ལ་སོགས་པའི་ཆོས་དྲེའུ་དཀར་མོའི་རྒྱབ་གཅིག་བཀལ་ནས་བྲོས། ཐོག་



གདམས་ངག་བྱུང་ཚུལ་གྱི་ཟིན་བྲིས།
མར་ཧོར་གྱི་ཡུལ་དུ་བྱོན་པས་སྐད་མི་གཅིག་པས་བསྟན་པ་སྤེལ་བར་མ་ནུས། ཁམས་ཀྱི་དན་
ཏིག་ཤེལ་གྱི་བྲག་ཕུག་གམ། ཨ་གཉན་ཤེལ་གྱི་བྲག་ཕུག་ཅེས་བྱ་བར་བཞུགས། དེའི་ཚེ་
བོན་པོའི་རིགས་ཀྱི་བྱང་ཆུབ་སེམས་དཔའ་གཅིག་སྔོན་གྱི་རིགས་སད་དེ་བསྟན་པ་ལ་འཇུག་
པར་མོས་ནས་ཁོང་གསུམ་ལ་ཞུས་པས། ཀརྨ་ཤ་ཏཾ་སོགས་བསྟན་ནས་འདི་བཞིན་ནུས་མི་ནུས་
ལྟོས་གསུངས་པས། ཤིན་ཏུ་དད་དེ་རབ་ཏུ་བྱུང་བ་ན། ལྷ་ལུང་དཔལ་གྱི་རྡོ་རྗེ་ལ་ཁ་སྐོང་ཞུས་
པས་ངས་རྒྱལ་པོ་སྡིག་ཅན་བསད་པས་ཁ་སྐོང་མི་ཉན། ཁ་སྐོང་བཙལ་གྱིས་གསུངས་ནས།
རྒྱའི་ཧ་ཤང་གཉིས་རྙེད་པ་དེས་ཁ་སྐོང་བྱས་ཏེ་བསྙེན་པར་རྫོགས། མཚན་དགེ་བ་རབ་གསལ་
དུ་བཏགས། ཕྱིས་ཁོང་དགོངས་པ་ཤིན་ཏུ་མཐོ་བས་དགོངས་པ་རབ་གསལ་དུ་གྲགས་པ་ཡིན་
གསུངས༑ དེའི་ཚེ་དབུས་གཙང་གི་མི་ལྔའམ། བཅུ་ལ་སོགས་པས་ཁམས་སུ་བྱོན་ཏེ་སྡོམ་པ་བླངས།
རིམ་གྱིས་ཡར་བྱོན་ནས་སོ་སོར་དགེ་འདུན་གྱི་སྡེ་འཛུགས་པ་སོགས་མཛད་མོད། འོན་ཀྱང་བསྟན་
པ་ཉམས་ཆེས་པས་བཤད་གྲྭ་ནི་ཤིན་ཏུ་ངན་ཏེ། རྩ་བ་དམར་དམར་འདི་འགྲེལ་པ་ནག་ནག་འདིས་
འཆད་པ་འདྲ་ཟེར་བ་ཙམ་ལས་མ་བྱུང་། ལག་ལེན་ནི་ངལ་ཞིང་དུབ་པའི་མཐའ་ཁོ་ན་ལ་སྤྱོད་པ་
བྱུང་། འདི་ལ་བཅོམ་རལ་གྱིས་བསྟན་པ་བར་དར་གྱི་ཐ་སྙད་བྱས་མོད། །
རང་ལུགས་བསྟན་པ་ཕྱི་དར་ལ་བསྟན་པའི་མེ་རོ་སྨད་ནས་བསླངས་པ་ཞེས་བྱ་བར་
བཞེད༑ བསྟན་པའི་མེ་རོ་སྟོད་ནས་བསླངས་ཚུལ་ནི། དེར་རྒྱལ་པོ་བཀྲོང་བའི་ཚེ་སྲས་ཆུང་
ངུ་ལས་མེད་པས་རེ་ཞིག་རྒྱལ་པོ་སོགས་མ་བྱུང་། དེ་ནས་ཡུམ་བརྟན་དང་འོད་སྲུང་གཉིས་སུ་གྱེས་
པའི་འོད་སྲུང་གི་སྲས་བཀྲ་ཤིས་བརྩེགས་དཔལ་དང་། སྐྱིད་ལྡེ་ཉི་མ་མགོན་སྟོད་དུ་བྱོན་པ་ལས།
དང་པོ་ལྷ་རྩེ་སོགས་སུ་བཞུགས། གཉིས་པ་གུ་གེ་སོགས་སུ་བྱོན་པའི་སྲས་སྲོང་ངེ་དང་ཁོ་རེ་
གཉིས༑ སྲོང་ངེ་རབ་ཏུ་བྱུང་བའི་མཚན་ལྷ་བླ་མ་ཡེ་ཤེས་འོད་ཅེས་བྱ་བ། གངས་རི་ཅན་གྱི་
རྒྱལ་ཁམས་ན། །རིགས་ནི་རྒྱལ་རིགས་ཞེས་བྱ་བ། །ཡེ་ཤེས་འོད་ཅེས་བྱ་བ་འབྱུང་། །



དཔལ་ས་སྐྱའི་རིག་མཛོད།
ཞེས་ལུང་བསྟན་པའི་ཆོས་རྒྱལ་དེས། བྱིས་པ་བློ་རྣོ་བ་བདུན། དེ་དག་གི་གཡོག་བདུན། ཡང་
གཡོག་བདུན་ལ་སོགས་པ་ལ་གསེར་ཕོངས་མེད་དུ་བསྐུར་ནས་རྒྱ་གར་དུ་ཆོས་སློབ་ཏུ་བཏང་
བ་ལས། ཕལ་ཆེར་བར་ཆད་དུ་གྱུར་ཏེ། བོད་ལ་ཕན་ཐོགས་པ་ལོ་ཆེན་རིན་ཆེན་བཟང་པོ་དང་
ལོ་ཆུང་ལེགས་པའི་ཤེས་རབ་ལས་མ་བྱུང་མོད། ལོ་ཙཱ་བ་ཆེན་པོ་མཁས་པའི་མཐར་ཕྱིན་པར་
གྱུར་ཏེ། པཎྜི་ཏ་ཀ་ར་རྣམ་གསུམ་ལ་སོགས་པ་སྤྱན་དྲངས། མདོ་སྡེ་དང་། རྡོ་རྗེ་ཐེག་པའི་ཆོས་
དཔག་ཏུ་མེད་པ་བསྒྱུར། དེ་བཞིན་དུ་བླ་མ་བྱང་ཆུབ་འོད་ཀྱིས་ཇོ་བོ་རྗེ་ལྷ་གཅིག་སྤྱན་དྲངས།
གསོན་རིམ་གྲོ་མེད་པ་ལ་རིམ་གྲོ། གཤིན་དགེ་བ་མེད་པ་ལ་དགེ་བ། དགེ་བ་བསྔོ་བ་མེད་པ་
ལ་བསྔོ་བ་སོགས་བཙུགས། དེས་མཚོན་པའི་པཎྜི་ཏ་དྷརྨ་པཱ་ལ་ལས་ཞང་ཞུང་རྒྱལ་བའི་ཤེས་རབ་
ཀྱིས་སྡོམ་པ་བཞེས་ཤིང༌། ལག་ལེན་དང་བཤད་བཀའ་གསན་ནས་རིམ་བཞིན་བརྒྱུད་པ་སྟོད་
འདུལ་དུ་གྲགས་པ་སོགས། མདོར་ན་ལོ་པཎ་དུ་མས་བསྟན་པ་ཡོངས་སུ་རྫོགས་པར་བསྒྱུར།
འཆད་ཉན་གྱིས་གཏན་ལ་ཕབ་སྟེ་བསྟན་པ་དར་བར་བྱས་པ་ཡིན་གསུངས། །
༢ ཁྱད་པར་ལམ་སྐོར་དགུ་བྱུང་ཚུལ།
གཉིས་པ་ཁྱད་པར་ལམ་སྐོར་དགུ་བྱུང་ཚུལ་ནི། དེ་ལྟར་བོད་དུ་བྱུང་བའི་རྡོ་རྗེ་ཐེག་
པའི་ཉམས་ལེན་ཐམས་ཅད་ཀྱི་སྙིང་པོ་དྲིལ་བ་ལྟ་བུ་ནི་ལམ་སྐོར་དགུ་པོ་འདི་ཡིན་ལ། དེ་དག་
བོད་འདིར་སུས་སྤྱན་དྲངས་ཞེ་ན། པ་ཚབ་ལོ་ཙཱ་བ་དང་། རྗེ་འགོས་ལོ་ཙཱ་བ་སོགས་ཀྱིས་ཐོར་
བུ་སྤྱན་དྲངས་མོད། དགུ་ཆར་ཡོངས་སུ་རྫོགས་པར་མངའ་བ་ནི་རྗེ་བཙུན་འབྲོག་མི་གཅིག་པུ་
སྟེ༔ དེའང་རྗེ་བཙུན་འདིས་གསུང་ངག་རིན་པོ་ཆེ་དང་། གཏུམ་མོ་ལམ་རྫོགས། ཡོན་པོ་སྲོང་བ།
པདྨ་བའི་ལམ་རྣམས་ནི་རྗེ་ག་ཡ་དྷཱ་ར་ལས་གསན། བསམ་མི་ཁྱབ། མཆོད་རྟེན་དྲུང་ཐོབ། ལྷན་
ཅིག་སྐྱེས་གྲུབ་གསུམ་ནི། གྲུབ་ཆེན་དཔའ་བོ་རྡོ་རྗེ་ལས་གསན། ཨིནྡྲ་བྷཱུ་ཏིའི་ལམ་ནི་ཨོ་རྒྱན་



གདམས་ངག་བྱུང་ཚུལ་གྱི་ཟིན་བྲིས།
གྱི་པཎྜི་ཏ་ཤེས་རབ་ཨ་ཙ་ར་དམར་པོའམ། དམག་ཟོར་མའི་བརྒྱུད་པ་འདི་དང་གཅིག་གསུངས།
གསང་བ་ལས། ཡི་གེ་མེད་པ་པཎྜི་ཏ་ཨ་མོ་གྷ་བཛྲ་ཆུང་བ་བོད་དུ་བྱོན་པ་དེ་ཡིན་གསུངས། ལས་
གསན༑ མདོར་ན་པཎ་གྲུབ་དབང་པོ་བཞི་ཙམ་མཉེས་པར་མཛད་ནས་ཡོངས་སུ་རྫོགས་པར་
གསན་པ་ཡིན་པས་རྡོ་རྗེ་ཐེག་པའི་མན་ངག་རྗེ་བཙུན་འདི་ཆེ་བ་ཡིན་གསུངས།།
༣ བྱེ་བྲག་ཏུ་གསུང་ངག་རིན་པོ་ཆེ་དར་ཚུལ།
༡༽ ཐོག་མར་ག་ཡ་དྷ་རས་སྲོལ་བཏོད་ཚུལ།
གསུམ་པ་བྱེ་བྲག་ཏུ་གསུང་ངག་རིན་པོ་ཆེ་དར་ཚུལ་ལ། ཐོག་མར་རྗེ་ག་ཡ་དྷ་རས་སྲོལ་
བཏོད་ཚུལ། བར་དུ་རྗེ་འབྲོག་མི་དཔོན་སློབ་ཀྱིས་སྤེལ་ཚུལ། མཐར་རྗེ་བཙུན་ས་སྐྱ་པ་ཡབ་
སྲས་ཀྱིས་དར་ཞིང་རྒྱས་པར་མཛད་ཚུལ་
ལོ༑ ༑དང་པོ་ནི། རྗེ་ག་ཡ་དྷ་ར་ལ་གྲུབ་ཆེན་
ཨ་ཝ་དྷུ་ཏི་པས་ཆུ་བོ་ལོ་ཧི་ཏའི་འགྲམ་
ན་གནས་པ། འཕགས་པ་སྤྱན་རས་
གཟིགས་ཀྱིས་ལུང་བསྟན་ཅིང་རྗེས་སུ་
བཟུང་བ། རྒྱལ་པོའི་བླ་མར་གྱུར་པའི་
དགེ་སློང་རྡོ་རྗེ་འཛིན་པ་ཞིག་ལ་གདམས་
པ་འདི་བྱིན་ཅིག་ཅེས་པའི་ལུང་བསྟན་པའི་
སྣོད་ལྡན་གྱི་སློབ་མ་དེ་བོད་ན་ཡོད་པར་
དགོངས་ནས། དེ་བཙལ་བའི་སླད་དུ་བོད་
དུ་བྱོན། དེའི་ཚེ་ཐོག་མར་པུ་ཧྲངས་ལོ་ཙཱ་
ག་ཡ་དྷ་ར། །



དཔལ་ས་སྐྱའི་རིག་མཛོད།
བ་གཞོན་ནུ་ཤེས་རབ་ཅེས་བྱ་བ་དང་མཇལ། གདམས་པ་འགའ་གནང་བས་ལོ་ཙཱ་བ་དེ་ཤིན་ཏུ་
དད་ནས་ཆོས་མང་དུ་གསོལ་བ་བཏབ་པས། ང་རེ་ཞིག་དབུས་གཙང་ལ་དོན་སྤྱོད་གལ་ཆེ་བ་ཞིག་
ཡོད་པས་དེར་འགྲོ། སླར་འདིར་འོངས་ནས་ཁྱོད་རང་འདོད་པའི་ཆོས་རྣམས་སྦྱིན་གསུངས་
ནས༑ ཟླ་བ་གསུམ་ལ་ཡར་འཁོར་བ། ལོ་ཙཱ་བས་གསེར་སྲང་ལྔ་བཅུ་འབུལ་བ། ཆོས་རྫོགས་
པར་གནང་བའི་ཆེད་དོན་མཛད་དེ། རིམ་བཞིན་འབྲོག་མི་འཚོལ་དུ་བྱོན། དེའི་ཚེ་འབྲོག་མི་
ལྷ་རྩེའི་ལྷ་གསུམ་གྱིས་ཞབས་ཏོག་མཛད་དེ། ལྷ་རྩེའི་བྲག་ལ་ད་ལྟ་རྗེ་ག་ཡ་དྷ་རའི་ཕུག་པ་ཡིན་
ཟེར་བ་འདི་ན་སྐུ་མཚམས་ལ་བཞུགས་ཡོད་པའི་ཚེ། ནུབ་ཅིག་སྔར་འོངས་མ་མྱོངས་པའི་མནལ་
ལམ་ཁམ་པོ་ཆེ་ཞིག་བྱུང་སྟེ། དེའང་ཁང་པ་གསུམ་ཐོག་ཅིག་ན་རྗེ་འབྲོག་མི་བཞུགས་འདུག་པ་ལ།
ལྷོ་ཕྱོགས་ཀྱི་རྒྱུད་ནས་འོངས་ཟེར་བའི་མི་ནག་པོ་འཇིགས་སུ་རུང་བ་རི་ངོས་ཚད་ཙམ་ཞིག་ནམ་
མཁའ་ལ་འཕུར་ནས་སླེབ་བྱུང་། དེའི་ཁ་ནས་དུང་གི་སེང་གེ་གཅིག་སྐྱུགས། དེའི་ཁ་ནས་གསེར་
གྱི་རྡོ་རྗེ་ཞིག་སྐྱུགས། དེའི་ལྟེ་བ་ནས་གསེར་གྱི་བུམ་པ་ཆུས་གང་བ་ཞིག་བྱུང༌། དེ་འབྲོག་མིའི་
སྐུ་ལུས་ལ་ཐིམ་པས་ཐུགས་རྒྱུད་ལ་བདེ་ཆེན་གྱི་ཡེ་ཤེས་བསམ་གྱིས་མི་ཁྱབ་པ་འཁྲུངས། དེ་
ནས་སྐུ་ལས་འོད་ཀྱི་གོང་བུ་གསུམ་ཆད་ནས་ཁང་པ་གསུམ་པོ་དེ་འོད་ཀྱིས་ཁྱབ་པར་གྱུར། སླར་
དེ་ཐམས་ཅད་འོད་དུ་ཞུ་ནས་འབྲོག་མི་རང་གི་སྐུ་ལུས་ལ་ཐིམ། དེའང་འོད་དུ་ཞུ་ནས་ཞབས་གཉིས་
ལ་ཐིམ། ཞབས་གཉིས་ཀྱང་ནམ་མཁའ་ལ་འཇའ་ཡལ་བ་ལྟར་སོང་བའི་ངང་ནས་མནལ་སད།
འདི་འབྲོག་མིའི་མནལ་ལམ་བཀའ་རྒྱ་མ་བྱ་བ་ཡི་གེ་མེད། སྙན་བརྒྱུད་བྱས་ནས་གསུང་ངག་
འཆད་དུས་མ་གཏོགས་གང་ཡིན་ལ་འཆད་དུ་མི་འདོད་པ་ཡིན་གསུངས། དེ་ལྟར་བྱུང་བའི་
རྗེས་ཙམ་སྒོ་འགག་ཏུ་ཨ་ཙ་རའི་རྭ་དུང་བུས་བྱུང་བ་ན། རྗེ་འབྲོག་མི་ཛོ་ཀི་ལ་ཐུགས་བརྩེ་བར་
ཡོད་པས་གང་ཡིན་བལྟར་བཏང་བས། ཨ་ཙ་ར་གོས་དམར་པོ་གྱོན་པ་ཞིག་འདུག །དེ་ན་རེ།
ང་རྒྱ་གར་ནས་ཁྱེད་ལ་གཏད་དེ་འོངས་པ་ཡིན་པས་མཇལ་ཁ་དགོས། ནོར་སྟེར་དགོས་ཟེར་བ་



གདམས་ངག་བྱུང་ཚུལ་གྱི་ཟིན་བྲིས།
ལ༑ ང་མཚམས་དམ་པོ་ཡོད་པས་འཕྲད་མི་ཐུབ། ནོར་སྦྱིན་རྒྱུ་མེད། ཟས་ཟོ་གསུང་བའི་ལན་
སཾ་སྐྲ་ཏའི་སྐད་དུ་བསྐུར། བཟའ་བཏུང་གྱ་ནོམ་པ་བྱིན་པས། ཨ་ཙ་ར་དེ་ཤིན་ཏུ་མ་དགའ་
བར་ཁྲོས། བཟའ་བཏུང་ལ་མིག་ཙམ་ཡང་བལྟར་མ་ཉན། དེར་མཇལ་ནས་རྒྱུ་མཚན་དྲིས་
པས༑ ཁྱོད་ཀྱིས་ང་ལ་བརྙས་པ་ཆེན་པོ་བྱས། ཚིག་ངན་དུ་མ་སྨྲས་པ་ཡིན་ཟེར། དེར་ནོར་
སྦྱིན་རྒྱུ་མེད། ཟས་ཟོ་བྱས་པ་ཡིན་གསུངས་པས། དེ་སྐད་མ་བྱས། ཁྱོད་ཀྱིས་འདི་སྐད་
བྱས་པ་ཡིན་གསུངས་ནས། ཞབས་གཡས་ལྟེ་བ་ལ་གཏད། ཞབས་གཡོན་བརྐྱངས། ཕྱག་
གཉིས་སྐེད་གཟེར་བྱས། ལག་པ་ནག་པོ་སོགས་ཟེར་བྱུང་གསུངས། དེ་ས་རིས་བྱས་ཏེ་སྒྲ་བསྒྱུར་
བས༑ ལག་པ་ནག་པོ་འཕངས་ལ་ཁོབ་ལ་རྒྱུགས་བྱ་བར་འགྲོ་ཡིན་འདུག་པས། དེར་འབྲོག་
མི་ཐུགས་མུག་སྟེ། ངས་རྒྱ་གར་དུ་ཡུན་དེ་ཙམ་བསྡད། པཎྜི་ཏ་བརྒྱད་ཙམ་ལ་གཏུགས་པ་ཡིན་
པ་ལ། ད་དུང་འདི་ཙམ་གྱི་སྒྲ་སྦྱོར་མི་མཁྱེན་པ་ཞེས་བཤུམ་པས། པཎྜི་ཏ་ན་རེ། དེ་ལ་ངུ་མི་
དགོས། སྒྲའི་མཐའ་རྒྱ་མཚོ་ལྟ་བུ་སུས་ཀྱང་མི་རྟོགས་པས། ཕྲ་ཞིང་ཕྲ་བ་མཐའ་དག་ཁྱོད་མི་དགོས་
ངས་ཀྱང་མི་ཤེས། འདི་ཙམ་ཤེས་པའང་ཁྱད་པར་འཕགས། ལོ་ཙཱ་བ་གཞན་གྱི་ཚོད་ན་ཁྱོད་མཁས་
པ་ཆེན་པོ་ཡིན་གསུངས། དེར་ཆོས་ཀྱི་གསུང་གླེང་མཛད་པས། སྤྱིར་རྡོ་རྗེ་ཐེག་པ། བྱེ་བྲག་མ་
རྒྱུད༑ དེའི་ནང་ནས་ཀྱེ་རྡོ་རྗེ། ཁྱད་པར་རྣལ་འབྱོར་དབང་ཕྱུག་གི་གདམས་ངག་མངའ་བར་
མཁྱེན་ནས་ཐུགས་ཤིན་ཏུ་མཉེས། སྔོན་ཁ་སརཱ་ཎིས་ལུང་བསྟན་པའང་དྲན་ནས་ཞབས་ལ་
གཏུགས༑ ཐོག་མར་བླ་མ་ལྔ་བཅུ་པའི་སྒོ་ནས་དཔོན་སློབ་འབྲེལ་བརྟགས་པས། སོ་སོར་
ཐུགས་ཤིན་ཏུ་མགུ་སྟེ། ཆོས་འབྲེལ་གྱི་ཐོག་མར་དོན་ཡོད་གྲུབ་པའི་བླ་མའི་རྣལ་འབྱོར་གསན།
གཞན་ཡང་ཆོས་འགའ་ཞུས། གསེར་སྲང་བཅུ་ཙམ་ཕུལ། དེར་གསུང་ངག་ཞུ་བར་གསོལ་
བ་བཏབ་པས། ཁོ་བོ་པུ་ཧྲངས་སུ་ལོ་ཙཱ་བ་གཅིག་གི་རྩར་ཡོང་བའི་ཁས་ལེན་བྱས་ཡོད་པས་
རེ་ཞིག་དེར་འགྲོ། དེས་བྱིན་པ་ལ་སོགས་པའི་གསེར་རྣམས་རྒྱ་གར་གྱི་གནས་རྣམས་སུ་ཚོགས་



དཔལ་ས་སྐྱའི་རིག་མཛོད།
ནས་
བྱེ
།
གསོག་གི་ཚོགས་འཁོར། བླ་མ་རྣམས་ལ་མཆོད་པ་སོགས་བྱེད་པ་དང་། རྒྱ་དཔེ་འདྲའང་ལེན་
དགོས་པ་ཡོད་པས་རྒྱ་གར་ལ་འཁོར་ཙམ་འགྲོ། རིང་ན་ལོ་གསུམ་ཙམ་ལ་ཚུར་འོང་བས་དེ་
དུས་གདམས་པ་རྫོགས་པར་གནང་བས། རྒྱུད་ཀྱི་བཤད་བཀའི་ཡོན་ལ་གསེར་སྲང་བརྒྱ། མན་
ངག་ཡོན་ལ་སྲང་བཞི་བརྒྱ་ཙམ་དགོས་པས་སྒྲུབ་ལུགས་ཀྱིས་གསུངས་ནས་དཔོན་སློབ་ཞལ་དན་
མཛད༑ དེ་སྐབས་སུ་པུ་ཧྲངས་ལོ་ཙཱ་བའི་བསུ་མ་མི་ལྔ། རྟ་ལྔ་དང་བཅས་པ་སླེབ་སྟེ། དེ་དག་
གིས་གདན་དྲངས་ཏེ་ཡར་བྱོན། དེའི་ཚེ་རྗེ་ག་ཡ་དྷ་ར་ལ་ན་བཟའ་དམར་པོ་ཞིག་ཡོད་པའི་སྟབས་
ཀྱིས་ཨ་ཙ་ར་དམར་པོའི་ཞབས་ཞེས་པའམ། ལྭ་བ་དམར་པོ་ཞེས་གྲགས་མོད། དམག་ཟོར་མ་
སོགས་ཀྱི་བརྒྱུད་པ་འདི་དང་མི་གཅིག་གསུངས། དེར་པུ་ཧྲངས་ལོ་ཙཱ་བའི་རྩར་རྒྱང་ཙམ་བཞུགས་
ཏེ་རྒྱ་གར་ལ་བྱོན། དེ་ནས་རྗེ་འབྲོག་མི་སྤ་གྲོའི་གནམ་ཐང་དཀར་པོ་བྱ་བ་ན་འབྲོག་པ་ཕྱུག་པོ་
རབས་ཆད་བཟའ་མི་གཉིས་ཡོད་པས་གདན་དྲངས་ཏེ། མང་བཟང་བྱ་བའི་བྲག་ལ་སྐུ་མཚམས་
མཛད་ཅིང་བཞུགས་པ་ན། ག་ཡ་དྷ་ར་ཕྱིར་བྱོན་ནས་ཟླ་བ་ལྔ་ཙམ་ལ་སླར་བོད་ལ་བྱོན་པའི་
ལམ་གྲོ་མོ་ནས་བྱོན་ཏེ། པཎྜི་ཏ་འབྱོན་གྱིན་ཡོད་པས་བསུ་རུ་ཤོག་བྱ་བའི་ཕྲིན་བཏང་བྱུང་བ་ལ།
པཎྜི་ཏ་རང་ཐུགས་བསྲིང་ཕྱིར་བང་ཆེན་བཏང་སྟེ་ཟླ་བ་གཉིས་ལ་བསུ་བ་སླེབ་འོང་ཚུལ་ཞུས།
བླ་ཆེན་ཐུགས་དགེས་པས་རིངས་པར་ལྷ་རྩེར་བྱོན་ནས། ལྷ་བཙུན་མཆེད་གསུམ་སོགས་
བསྐུལ་ནས་བསུ་བའི་བཀོད་པ་པཎྜི་ཏ་ལ་འོས་པའི་གདུགས་དང་། ཁྲི་དང་། འདོ་ལི་ལ་
སོགས་པའི་ཡོ་བྱད་དུ་མ་དང་། ཞབས་ཏོག་གི་ཆས་བཟང་པོ་དང་བཅས་དཔོན་སློབ་སུམ་ཅུ་
ཙམ་བྱོན་པས་ལ་སྟོད་ལྷོ་ནས་ཚུར་སྤྱན་དྲངས། ལོ་པཎ་གྲགས་ཆེ་བས་བསྙེན་བཀུར་བྱེད་པ་དུ་
མ་བྱུང་། དེ་ནས་གསེར་མོད་པའི་སྟབས་ཀྱིས་ལ་སྟོད་བྱང་ལ་སྤྱན་དྲངས། དགེ་ཕུའི་ལ་ལ་
བརྒྱུད་དེ་ལྷ་རྩེར་བྱོན། རིམ་གྱིས་མུ་གུ་ལུང་དུ་བྱོན་ཏེ་གདམས་ངག་གསུང་ཚུལ་སོགས་རྒྱས་
པར་འོག་ཏུ་འཆད། སླར་བླ་ཆེན་གྱིས་ཕུལ་བའི་གསེར་རྣམས་ལ་ཚོགས་གསོག་སོགས་མཛད་



གདམས་ངག་བྱུང་ཚུལ་གྱི་ཟིན་བྲིས།
པའི་སླད་དུ་རྒྱ་གར་དུ་བྱོན། ཡང་རེ་ཞིག་ན་འགོས་ལོ་ཙཱ་བས་སྤྱན་དྲངས་ནས་བྱོན་ཏེ། དེའང་
འགོས་བླ་ཆེན་གྱི་སློབ་མ་ཡིན་པ་ལ། རྗེས་སུ་ཁོང་དཔོན་སློབ་ཧ་ཅང་འཆམ་དུ་མ་བྱུང་བར་
བླ་ཆེན་ལ་གནད་གནད་བྱས། རྗེ་ག་ཡ་དྷ་ར་ལའང་འདི་འདྲ་པཎྜི་ཏ་ཅི་ཡིན། ནོར་འདོད་ །
པའི་ཨ་ཙ་ར་འཁྱམས་པོ་རྒྱ་ཀློག་ཆོབ་བེ་བ་ཤེས་པ་ཞིག་ཡིན་ཟེར་བ་སོགས་སྐུར་པའང་མང་
དུ་བཏབ། དེ་དག་ལས་ཁྱད་དུ་ཐོན་པ་ཞིག་མཛད་བཞེད་པས་པཎྜི་ཏ་སུ་མཁས་དྲིས་པས་
པཎ་ཆེན་མེ་ཏྲི་པ་གྲགས་ཆེ་བས་གདན་འདྲེན་དུ་བྱོན། གསེར་རྣམས་མི་ཐོད་བམ་རིལ་དུ་བླུགས།
དེ་ལ་བཙག་རམ་གྱིས་རི་མོ་མང་པོ་བྱས་ཏེ་བོད་ཀྱི་འདྲེ་ཡིན་ཟེར་ཞིང་བྱོན་པས་ཕར་ལམ་ཉེས་
མེད་དུ་གྲོ་མོར་སླེབས་པ་ན། པཎྜི་ཏ་གཅིག་འདོ་ལི་ལ་བཏེག་ནས་བྱུང་། སུ་ཡིན་དྲི་རྩད་མཛད་
རེས་བྱས་པས་མེ་ཏྲི་པ་ཡིན་གསུངས་པས་འགོས་ཤིན་ཏུ་མགུ་སྟེ་སྤྱན་དྲངས། སེ་སྨོན་ལམ་
ཤེས་རབ་ཅེས་བྱ་བ་བླ་མའི་ཆེད་དུ་སྐུ་སྲོག་གཏོང་བ་སོགས་ཀྱི་བྱིན་རླབས་ཀྱིས་ཚུར་ལམ་ཡང་
གེགས་མེད་དུ་ཕེབས། སྔར་གྱི་སློབ་མ་རྙིང་པ་རྣམས་ཀྱིས་ངོ་ཤེས་ཏེ་ག་ཡ་དྷ་ར་ཕེབ་བྱུང་སྨྲས་པ་
ན༑ འགོས་ཀྱིས་རྗེས་ང་ལ་རྫུན་གསུངས་གདའ་ཞུས་པས། ཁྱོད་ཆོས་དོན་དུ་གཉེར་བ་མིན་ནམ།
ཆོས་ནི་མེ་ཏྲི་པ་ལས་ང་མཁས་གསུངས། དེར་གདམས་པས་ཀྱང་མགུ་བ་དང་། ཆོས་ཀྱང་འགའ་
རེ་ཞུས་ཚར་བ་ནས་འབོར་རང་མ་བདེ་བར་སྤྱན་དྲངས། གཙོ་བོར་གསང་བ་འདུས་པ་འཕགས་
ལུགས་ཀྱི་གདམས་པ། རྒྱུད་འགྲེལ་སོགས་ཆོས་དུ་མ་གནང་ཞིང་བསྒྱུར། སྐབས་ཤིག་ལོ་
པཎ་གཉིས་ཆར་ཟུར་ཤཱཀ་འབྱུང་གིས་སྤྱན་དྲངས་ནས། ཤོངས་ན་བཞུགས་པའི་ཚེ། འབྲོག་
མིས་མཇལ་དུ་བྱོན་པས་པཎྜི་ཏ་ཤིན་ཏུ་མཉེས། ཆོས་གསུངས་པ་རྣམས་འབྲོག་མི་ལ་བསྒྱུར་དུ་
བཅུག་པས་འགོས་ཀྱིས་མ་ཐེག་པར། བདག་གཉིས་རེས་མོས་བྱས་ཏེ་སྒྱུར་བ་ཙམ་དགོས་ཞུས་
པས༑ པཎྜི་ཏའི་ཞལ་ནས། ངས་ནི་ཁྱོད་ལ་ཕན་དུ་རེ་བ་ཡིན། ཁྱེད་གཉིས་མཁས་མི་མཁས་ཁྱད་
ཆ༑ ཁྱེད་ཀྱིས་བསྒྱུར་ན་འབྲོག་མིས་སྐྱོན་མང་དུ་ཟིན། དེས་ན་ཁྱེད་རང་ལ་གཏམ་ངན་འོང་། དེ་



དཔལ་ས་སྐྱའི་རིག་མཛོད།
ལ་མི་འཇིགས་ན་ཁྱེད་རང་གཅིག་པུས་བསྒྱུར་བས་འོང་གསུངས་པས་འགོས་ཀྱིས་འགྱུར་མཛད་
ཅུང་མ་ནུས་པར་སྣང་གསུངས། ཡང་ཚོང་འདུས་མགུར་མོར་བྱོན་ནས་བཞུགས་པའི་ཚེ་རྗེ་
འབྲོག་མིས་མཇལ་དུ་བྱོན། རྗེ་ཐུགས་དམ་དང་འགལ་བར་མཆིའོ་ཞུས་པས། དེ་བས་ཁྱེད་རང་
དམ་ཚིག་ལ་སྐྱོན་འབྱུང་བར་མཆིས་སོ། །ཁོང་གཞུང་གིས་ཚིམ་ནས་གདམས་ངག་གི་རྩད་ཀྱང་
མི་གཅོད་པ་གདའ་གསུངས། དེར་རྗེ་འབྲོག་མི་གཅིག་པུ་ལ་ཀྱེ་རྡོར་གྱི་དབང་ཞིག་གསང་
ཐབས་སུ་མཛད་པས། ནངས་པར་འགོས་ཀྱིས་གསན་ནས་འུ་ཐུག་ཞུས་པས། གཞན་གྱི་དབང་
བཞི་རྫོགས་པ་ལས། ངའི་བུམ་ཆུ་ཙམ་དགའ་བ་ཡིན་གསུངས་ནས་བུམ་ཆུ་གནང་། ལར་ཁྱོད་
དང་པོ་འབྲོག་མིའི་སློབ་མ་ཡིན་པ་ལ། ད་གྱད་འདྲེན་བྱེད་པ་མི་རིགས། དེར་མ་ཟད་ཁྱོད་ཀྱི་ང་
ལའང་རྒྱ་ཀློག་ཆོབ་བེ་བ་ཤེས་པ་ཙམ་ཡིན་ཟེར་བ་སོགས་ཁ་མང་པོ་མ་བཏང་ངམ་གསུངས་བཀྱོན་
པས༑ འགོས་ན་རེ། དེ་ཁྱེད་ལ་མ་གུས་པ་མིན། འབྲོག་མི་ལ་གནོད་དུ་རེ་ནས་ལབ་པ་ལགས།
འོན་ཀྱང་གསུངས་ནས་གསེར་མང་པོ་ཕུལ་ནས་བཤགས་པ་བྱས། དེར་རྫི་ཅོམ་མེ་ནི་བྱུང་
གདའ་གསུངས། ཕེབས་རེས་དེ་ལ་མཚན་རྒྱལ་བུ་སྤྲིན་གྱི་ཤུགས་ཅན་དུ་གྲགས་པ་དེ་ཡིན་ཏེ།
གྲུབ་བརྒྱའི་བསྟོད་པར། རྒྱལ་རིགས་རིག་པའི་གནས་ལ་མཁས། །ནམ་མཁའི་ལྷ་ལ་ཐེ་ཚོམ་
གཅོད། །སྤྲིན་གྱི་ཤུགས་ཅན་ཞེས་པའི་བསྟོད་ཡུལ་དེ་ཡིན་གསུངས། དེར་འགོས་ཀྱིས་གསེར་
ལ་སོགས་པའི་འབུལ་བ་མང་པོ་བྱས། སླར་རྒྱ་གར་དུ་གཤེགས། ཡང་རེ་ཞིག་ན་གྱི་ཇོ་ལོ་ཙཱ་བ་
ཟླ་བའི་འོད་ཟེར་གྱིས་སྤྱན་དྲངས། འདི་སྐབས་བླ་ཆེན་གཤེགས་གྲུབ་པས་གཟོད་དགོངས་པ་འདྲ།
གྱི་ཇོ་ལ་ལམ་འབྲས་ཀྱང་རྫོགས་པར་གནང་། དེ་ནས་བརྒྱུད་པའི་སྒྲུབ་པ་ལུང་སྦྱིན་སོགས་ཀྱི་ཡི་
གེ་ཐོར་བུ་སྣང་མོད། དེང་སང་བརྒྱུད་པ་ནི་མི་སྣང་གསུངས། དེའི་ཚེ་གཉོས་འབྱུང་པོའམ་མཚན་
ཡོན་ཏན་གྲགས་ཞེས་པ་དེས་སྤྱན་དྲངས་ཏེ་ཆོས་མང་དུ་ཞུས། ཁོང་གི་རྩར་བཞུགས་པའི་ཚེ་
པཎྜི་ཏ་ལ་འཆི་ལྟས་བྱུང་སྟེ། ཁ་རག་ཐོད་ཕུ་ན་སེ་རོག་གཉིས་ཡོད་པ་གསན་ནས། ཐོད་ཕུ་ན་



གདམས་ངག་བྱུང་ཚུལ་གྱི་ཟིན་བྲིས།
ངའི་ཚ་བོ་གཉིས་ཡོད་པས་དེར་སྐྱོལ་གསུངས། དེ་ན་འབྲོག་མིའི་སློབ་མ་གཉིས་ལས་མི་
བདོག །བདག་རྣམས་རྗེ་རང་གི་སློབ་མ་ལགས་མོད། འདི་གར་བཞུགས་དགོས་ཞུས་པས།
དེས་མི་ཕན། སྐྱོལ་གསུངས་པས་གདན་དྲངས། དེར་བྱོན་པ་ན་སེ་རོག་གཉིས་ལ། བུ་ཀུན་
བསྒོམ་ལ་འབུངས། ངས་ཀྱང་རྒྱ་བོད་ལ་ཕར་འགྲོ་ཚུར་འགྲོ་བྱེད་བྱེད་ནས་སྒོམ་ལོང་ཙམ་མ་
བྱུང་སྟེ། སྔགས་པ་འཆི་ན་འདི་ལྟར་དུ་འཆི་བ་ཡིན་གསུངས་ནས། རྣམ་ཤེས་སྤར་བས་དབུ་
གཙུག་ནས་འོད་དཀར་པོ་རྫ་མ་ཙམ་ཞིག་གི་ནང་ན་ཀྱེ་རྡོ་རྗེ་ཞལ་བརྒྱད་ཕྱག་བཅུ་དྲུག་པའི་སྐུ་
ཁྲུ་གང་ཙམ་ཤིན་ཏུ་གསལ་བ་དང་བཅས་པ་ཞིག་འཐོན་པ་སྒྲ་འོད་མེ་ཏོག་གི་ཆར་དང་བཅས་
ནུབ་ཕྱོགས་སུ་སོང་བ་བར་ཐང་གི་མི་ཐམས་ཅད་ཀྱིས་མཐོང་བར་བྱུང་སྟེ། མདོར་ན་པཎ་གྲུབ་
འདི་ལ་ཡོན་ཏན་གྱི་ཁྱད་པར་བསྐྱེད་རིམ་ལ་བརྟན་པ་ཐོབ། གཅིག་དང་དུ་མར་སྤྲུལ་པ་ལ་
སོགས་པའི་རྫུ་འཕྲུལ་མངའ། སྦྱིན་སྲེག་གི་མེ་འབར་བཞིན་པའི་ཁྲོད་ནས་ཡོ་བྱད་ལེན་ནུས།
རྡོ་རྗེ་དྲིལ་བུ་བར་སྣང་ལ་འཇོག་ཐུབ་པ་སོགས་མངའ། སློབ་མའང་པུ་ཧྲངས་ལོ་ཙཱ་བ་ནས་གཉོས་
ལོའི་བར་གྱི་ལོ་ཙཱ་བ་ལྔ་ཙམ་བྱུང་། བོད་དུ་འབྱོན་ཐེངས་ཀྱང་བཞི་ཙམ་མཛད་པར་སྣང་མོད།
ད་ལྟ་སྒྲོས་ལ་གསུམ་དུ་བྱེད་པ་ནི། ཐོག་མར་པུ་ཧྲངས་སུ་བྱོན་པ་དེ་དང༌། བླ་ཆེན་གྱིས་གདན་
དྲངས་པ་གཉིས་གཅིག་ཏུ་བྱས་པ་ཡིན། མདོར་ན་པཎ་གྲུབ་འདི་བོད་ལ་སྐུ་དྲིན་ཤིན་ཏུ་ཆེ་བ་
ཞིག་ཡིན་གསུངས། །
༢༽བར་དུ་བླ་ཆེན་འབྲོག་མི་དཔོན་སློབ་ཀྱིས་སྤེལ་ཚུལ།
༼༡ བླ་ཆེན་གྱི་སྐུ་ཆེ་བའི་ཡོན་ཏན།
གཉིས་པ་བར་དུ་བླ་ཆེན་འབྲོག་མི་དཔོན་སློབ་ཀྱིས་སྤེལ་ཚུལ་ལ། བླ་ཆེན་གྱི་སྐུ་ཆེ་
བའི་ཡོན་ཏན་དང་། དེ་ལ་རྗེས་འབྲངས་ཇི་ལྟར་བྱུང་བའི་ཚུལ་གཉིས་ཀྱི། དང་པོ་ནི།



དཔལ་ས་སྐྱའི་རིག་མཛོད། །
དེའང་མངའ་བདག་བཀྲ་ཤིས་བརྩེགས་པ་དཔལ་གྱི་སྲས་དཔལ་ལྡེ། འོད་ལྡེ། སྐྱིད་ལྡེ་སྟེ་སྨད་
ཀྱི་ལྡེ་གསུམ་མམ། ལྷ་རྩེའི་ལྷ་བཙུན་མཆེད་གསུམ་ཞེས་གྲགས་པ་དེས། འུ་ཅག་ལ་བླའི་མཆོད་
གནས་ཤིག་དགོས་པར་འདུག་པས་སུ་འཐད་དགོངས་པ་ན། དེའི་ཚེ་ཞྭ་ལུ་རྒྱན་གོང་ན་ལོ་སྟོན་རྡོ་
རྗེ་དབང་ཕྱུག་དང་། ལྕེ་བཙུན་ཤེས་རབ་སེང་གེ་
ཡབ་སྲས་བསྟན་པ་སྐྱོང་བར་གསན་ནས། དེར་
ཞུ་ཡིག་ཕུལ། བླའི་མཆོད་གནས་རྫོང་དགོས་
ཚུལ་ཞུས་པས། རང་རེའི་བསྟན་པ་ཕེལ་བའི་
རྒྱུ་ཡིན་པས་ཤིན་ཏུ་ལེགས་གསུངས། དགེས་
བཞིན་དུ་རྒྱ་ཤཱཀྱ་གཞོན་ནུ། སེ་ཡེ་ཤེས་བརྩོན་
འགྲུས། ཉང་རྡོ་རྗེ་རྒྱལ་མཚན་དང་གསུམ་གྱི་
ཕྱག་ཕྱིར་དགེ་སློང་ལྔ། དགེ་ཚུལ་ལྔ། དགེ་
བསྙེན་གཉིས་དང་བཅས་པ་བརྫངས། ཁོང་
འབྲོག་མི་ཤཱཀྱ་ཡེ་ཤེས། རྣམས་ཀྱིས་གྲོམ་པ་རྒྱང་གི་ལྷ་ཁང་དུ་བཞུགས་ཏེ་
རབ་ཏུ་བྱུང་བ་མང་པོ་བསྒྲུབས་ནས་དགེ་འདུན་གྱི་སྡེ་ཆེན་པོ་བཙུགས་སོ། །(དེའི་ཚེ་ཡུལ་མང་མཁར་
ཆུ་སྡེ་འདར་གྱི་མདའ་ཁྱུང་དཀར་དང་ཐད་མཉམ་ཙམ་ན་ཡོད་པའི་ད་ལྟ་ཆོས་སྡེ་ཟེར་བ་སྔགས་པ་འདྲ་ཡོད་
པ་དེ་ཡིན་གསུངས། )ཞེས་བྱ་བར། རིགས་རྗེའུའི་རིགས་འབྲོག་ཅེས་བྱ་བའི་རིགས་སུ་འཁྲུངས་པས་
འབྲོག་མི་ཞེས་གྲགས། རབ་ཏུ་བྱུང་བའི་མཚན་ཤཱཀྱ་ཡེ་ཤེས་ཞེས་མཁན་སློབ་ཀྱི་མཚན་ལས་དྲས་
པ་སྟེ། ཐོས་བསམ་མཛད་ཅིང་བཞུགས་པའི་དུས། ཁོང་ཡོན་མཆོད་ཐམས་ཅད་གྲོས་མཐུན་པར།
ད་ལྟ་འུ་ཅག་ལ་འདུལ་བའི་བཤད་ཉན་ཙམ་ལས་མི་འདུག །འདིར་བསྟན་པ་ཡོངས་རྫོགས་
ཤིག་མ་བྱུང་ཀ་མེད་དུ་འདུག་པས། གྲྭ་པ་ཤེས་རབ་དང་བློ་ནུས་ཡོད་པ་འགའ་རྒྱ་གར་དུ་



གདམས་ངག་བྱུང་ཚུལ་གྱི་ཟིན་བྲིས།
ཆོས་སློབ་ཏུ་བཏང་བ་དྲག་པར་འདུག་དགོངས་ནས། མཁན་སློབ་གསུམ་པོས་དགེ་འདུན་
ཐམས་ཅད་བསྡུས། ཁོང་རང་གསུམ་པོས་ཕྱག་འདོན་མཛད་ནས་བསྙེན་བཀུར་འབུལ་བ་བསམ་
གྱིས་མི་ཁྱབ་པ་མཛད། གོང་གི་གཏམ་གསུངས་ནས། དེ་ལྟར་འགྲོ་ནུས་པ་སུ་ཡོད་གསུངས་
པས༑ གཞན་སུའང་ཁས་ལེན་མཁན་མ་བྱུང་། འབྲོག་མི་ཤཱཀྱ་ཡེ་ཤེས། ལེང་ཤཱཀྱ་བརྩོན་
འགྲུས། སྟག་ཡེ་ཤེས་གཞོན་ནུ་གསུམ་གྱིས་ཁས་བླངས་པས། མཁན་སློབ་སྦྱིན་བདག་
ཐམས་ཅད་མཉེས་ཏེ་བསྟོད་བཀུར་བསྔགས་གསུམ་དུ་མ་བྱས། ཁོང་གསུམ་པོ་ལ་བསྟན་པའི་
རྩ་བ་ཡིན་པས་འདུལ་བ། སྙིང་པོ་ཡིན་པས་ཕར་ཕྱིན། ཉིང་ཁུ་ཡིན་པས་རྡོ་རྗེ་ཐེག་པ་སློབ་ཤོག་
གསུང་པའི་བསླབ་བྱ། དེ་དག་ཤེས་ནས་ཚུར་འཁོར་བ་ན་གང་ལ་གང་འོས་པའི་བདག་རྐྱེན་ཞབས་
ཏོག་བསྒྲུབ་པའི་ཞལ་བཞེས་བཅས་མཛད། དེའི་ཚེ་རྒྱ་ཤཱཀྱ་གཞོན་ནུ་དེ་ཅུང་པུར་རེ་བ་ཞིག་ཡོད་
ཚོད་དུ་འདུག་པས་ལེང་ལ་སྒོས་སྐྱོང་གི་ལུགས་མཛད་དེ་གསང་སྟབས་སུ་གསེར་སྲང་བཅུ། གླ་རྩི་
བརྒྱ༑ ཚྭ་བོང་རྒྱབ་གཅིག་རྣམས་བྱིན་ནས་ཕག་ཏུ་ཡུད་ཀྱིས་བརྫངས་ཟིན་པར་བྱས། ད་ང་
མཚམས་བྱེད་པ་ཡིན་པས་ཐོ་ཕྱིར་སུའང་མ་འོངས་ཤིག་པའི་བཀའ་རྒྱས་གདམས། དེར་ཁོང་
གསུམ་པོ་ཆོས་རྒྱགས་སོགས་སྤྱི་མ་བྱས་ནས་ལྷན་ཅིག་ཏུ་འགྲོ་རྒྱུ་ཡིན་པ་ལ། མཁན་པོས་ལེང་
སྔོན་ལ་བརྫངས་གྲུབ་པས་སྟག་འབྲོག་གཉིས་བདག་མེད་དུ་ལུས། དེའི་ཚེ་སེ་ཡེ་ཤེས་བརྩོན་
འགྲུས་དེ་ཐུགས་དཀྱེལ་ཆེ་བས། ལྷ་བཙུན་མཆེད་གསུམ་སོགས་སྦྱིན་བདག་ཐམས་ཅད་
བསགས་ནས་ལོ་རྒྱུས་བརྗོད། སློང་མོ་མཛད་པས་ཐམས་ཅད་ཀྱིས་བསྟོད་བཀུར་བསྔགས་པ་
དུ་མ་བྱས་ཏེ་སོ་སོ་ནས་འདི་ཙམ་འབུལ། འདི་ཙམ་འབུལ་གྱི་ཁས་ལེན་པ་དུ་མ་བྱུང་བས་ཟླ་བ་
གཉིས་ལ་འབུལ་བ་བྱས། བླ་ཆེན་གྱིས་དེའི་བར་ལ་མཚམས་མཛད་དེ། ཨ་ཙ་ར་ལྡོམ་བུ་བ་
པཎྜི་ཏར་བརྫུས་པ་ཞིག་ལ་ཕལ་སྐད་བསླབས་པས། འཕྲལ་གྱི་བྱ་བ་ཀུན་ལ་ལོ་ཙཱ་བ་འཇུག་
མི་དགོས་པ་ཙམ་མཁྱེན། དེ་ནས་ཁོང་རྣམས་ཀྱིས་ནོར་ཕུལ་བ་རྣམས་དྲིལ་བས་གསེར་སྲང་བརྒྱ་
པ5,



དཔལ་ས་སྐྱའི་རིག་མཛོད།
ལྷག་པ། གླ་རྩི་སྟོང་ཙམ། གཞན་རྔ་མ་ལ་སོགས་པ་བསམ་གྱིས་མི་ཁྱབ་པ་བྱུང་བ་རྣམས་
བསྣམས་ཏེ། ཁོ་རང་གཉིས་ལ་ཕྱག་ཕྱི་བ་རེ་རེ། ཨ་ཙ་ར་ལྡོམ་བུ་བ་དེ་དང་ལྔ་པོ་ལམ་དུ་
ཞུགས་ཤིང་། མང་ཡུལ་བཀྲ་ཤིས་པའི་ཡུལ་འདི་ལོ་ཙཱ་བ་ཐམས་ཅད་གེགས་མེད་དུ་བྱོན་པའི་
ལམ་ཡིན་པས་དེར་བྱོན་ཏེ། ཆུ་སྙོམས་ཤིང་ཟླ་བ་གཉིས་ཙམ་བཞུགས། དེ་ནས་ལེང་ཡང་དེ་
ན་ཡོད་འདུག་པས་ཁོང་རྣམས་ལྷན་ཅིག་ཏུ་རིམ་གྱིས་བལ་པོར་བྱོན། བལ་པོ་ཕམ་ཐིང་པ་སྐུ་
མཆེད་བཞིའི་ཆེ་བ་བལ་པོ་ཛཧཱུཾ་ངམ། ཞི་བ་བཟང་པོར་གྲགས་པ་དང་མཇལ། སྒྲ་ཚད་ལ་
སོགས་པ་དང་། གསང་སྔགས་ཀྱི་ཆོས་མང་དུ་གསན། བླ་ཆེན་གྱིས་སཾ་སྐྲྀ་ཏའི་སྐད་དུ་ཆོས་
ལེགས་པར་གསན་ཐུབ་པ་བྱུང་། དེར་བླ་མ་ལ་བདག་རྣམས་རྒྱ་གར་དུ་ཕྱིན་ན་སྙམ་པ་ལགས་
པས་པཎྜི་ཏ་སུ་མཁས་དྲིས་པས། དེ་ལྟར་ཐོག་མར་རྟེན་འབྲེལ་སྒྲིག་པ་ཡིན་པས་རྡོ་རྗེ་གདན་
གྱི་མ་ཧཱ་བོ་དྷི་ལ་མཆོད་པ་གྱིས། དེ་ནས་བི་ཀྲ་མ་ལ་ཤཱི་ལའི་གཙུག་ལག་ཁང་ན་མཁས་པ་སྒོ་
དྲུག་ཅེས་བྱ་བ་ཡོད་པའི་ནང་ནས། ཤར་སྒོ་སྲུང་བའི་པཎྜི་ཏ་ཤཱནྟི་པ་དེ་ངའི་བླ་མའང་ཡིན།
རྩོད་དུས་ཀྱི་ཐམས་ཅད་མཁྱེན་པ་གཉིས་པའང་ཡིན་པས་དེ་ལ་བསྟེན་ཅིག་གསུངས་ནས།
སྣ་ཤན་པའི་ཚུལ་དུ་གཅུང་པོ་བལ་པོ་ཨ་དེས་པའང་བརྫ་ངས་པས་ཁོང་རྣམས་རྡོ་རྗེ་གདན་དུ་
ཕྱིན་ཏེ་ཕྱག་མཆོད་སྨོན་ལམ་མཛད་ཅིང་རྟེན་འབྲེལ་ཡང་མཆོག་ཏུ་ལེགས། དེ་ནས་བི་ཀྲ་མ་
ལ་ཤཱི་ལར་བྱོན་ཏེ། དེའང་མཁས་པ་སྒོ་དྲུག་ཅེས་པ། ཤར་སྒོ་ན་ཤནྟི་པ་དེ་ལ་གཙོ་བོ་སྒྲ་ཚད་
ལ་འདྲིས། ལྷོ་སྒོ་ན་རྗེ་བཙུན་སྒྲོལ་མས་མངོན་སུམ་དུ་རྗེས་སུ་བཟུང་བའི་པཎ་གྲུབ་ངག་
དབང་གྲགས་པ། ནུབ་སྒོ་ན་ཤེས་རབ་འབྱུང་གནས། དེ་ལ་གཙོ་བོ་མུ་སྟེགས་ཀྱི་གྲུབ་མཐའ་
ལ་འདྲིས། བྱང་སྒོ་ན་རྗེ་བཙུན་ནཱ་རོ་པ་དེ་ལ་གཙོ་བོ་རྡོ་རྗེ་ཐེག་པ་ལ་འདྲིས། དབུས་ཀྱི་ཀ་བ་
གཉིས་ནི་རིན་ཆེན་རྡོ་རྗེ་དང་། ཛྙཱ་ན་ཤཱི་ཡིན་ལ། ཀ་བ་ཟེར་ཀྱང་གཞན་དེ་རྣམས་ལས་མཁས་
རྒྱུ་རང་ནི་མེད། དེ་དག་གི་ནང་ནས་ཀྱང་ཤཱནྟི་པ་དེ་ཐམས་ཅད་མཁྱེན་པ་གཉིས་པར་གྲགས་



གདམས་ངག་བྱུང་ཚུལ་གྱི་ཟིན་བྲིས།
ཏེ༑ དེའི་རྒྱུ་མཚན་ཡང་། ཁོང་ནུབ་ཕྱོགས་ཨོ་རྒྱན་དུ་འཁྲུངས་པའི་མཁས་པ་ཞིག་ཡིན་ལ།
དེར་བཞུགས་པ་ན་ཡི་དམ་གྱི་ལྷས་ལུང་བསྟན་ཏེ། ཁྱོད་སུ་ལའང་མ་འདྲི་བར་ཡུལ་དབུས་སུ་
སོང་ཞིག་དང་། སངས་རྒྱས་ཀྱི་བསྟན་པ་ལ་ཕན་པ་རྒྱ་ཆེན་པོ་འབྱུང་ངོ་ཞེས་ལུང་བསྟན་པ་ལྟར་
གླང་པོ་ཆེ་གཉིས་ལ་པོ་ཏི་མང་པོ་བཀལ། འཁོར་ཅུང་ཟད་དང་བཅས་བྱོན་པའི་ཚེ། ཡུལ་དེའི་
དགེ་འདུན་གྱི་གནས་བརྟན་གྱི་རྨི་ལམ་དུ་སངས་རྒྱས་ཀྱི་བསྟན་པ་རིལ་པོ་ཡུལ་དབུས་སུ་སོང་
ཟེར་བ་རྨིས་ནས། དེ་མ་ཐག་ཏུ་དགེ་འདུན་བསྡུས་ཏེ་ཕྱོགས་ཀུན་ཏུ་བཙལ་བས་ཤཱནྟི་པ་དཔོན་
སློབ་འབྱོན་པ་མཐོང་། དེའི་ལྟས་ཡིན་པར་ཤེས་ནས་ཇི་ཙམ་བཤོལ་ཡང་མ་ཐུབ་པར་བི་ཀྲ་
མ་ལ་ཤཱི་ལར་བྱོན། བསྟན་པའི་བྱ་བ་བྱས་པ་ཡིན་གསུངས། དེ་ལྟ་བུའི་མཁས་པ་ཆེན་པོ་དེ་
གཙོ་བོར་བརྟེན་ནས་རིགས་པའི་གནས་ཐམས་ཅད་ལ་སྦྱངས། མཁས་པ་གཞན་རྣམས་
ལའང་ཆོས་འབྲེལ་རེ་གསན་ཞིང་ལོ་བརྒྱད་བཞུགས། དེ་ནས་བོད་དུ་འབྱོན་པར་བཞེད་པ་ན།།
ལྷོ་ཕྱོགས་དེ་ཝཱི་ཀོ་ཊའི་རི་སུལ་ན་བཞུགས་པའི་ཁ་སནཱ་ཎི་གྲགས་ཆེ་བས་མཇལ་དུ་བྱོན།
དེར་ས་སྡེ་འཛུགས་པ་ཞེས་བྱ་བ་རྐང་པ་པུས་བཙུགས། ལག་པ་སྤྱི་བོར་ཐལ་མོ་སྦྱར། ཞག་
བདུན་གྱི་བར་བཟའ་བཏུང་སོགས་གང་ཡང་ཡིད་ལ་མི་བྱ་བར་གསོལ་བ་བཏབ་ན། འདོད་
པའི་དོན་དངོས་སུ་ལུང་སྟོན་པར་མཛད་པ་ཡིན་པས་བླ་ཆེན་གྱིས་ཀྱང་དེ་ལྟར་མཛད་པས།
ཁ་སནྣཱ་ཎིས། ཁྱོད་ལམ་དུའང་རྣལ་འབྱོར་དབང་ཕྱུག་གི་བརྒྱུད་པ་འཛིན་པའི་གྲུབ་ཐོབ་ཅིག་
གིས་རྗེས་སུ་འཛིན་པར་འགྱུར། བོད་ཡུལ་དུ་རྣལ་འབྱོར་དབང་ཕྱུག་གི་གདམས་པ་ཡོངས་སུ་
རྫོགས་པར་མངའ་བའི་བླ་མ་ཞིག་གདམས་ངག་སྒོ་སྐྱེལ་ལ་འོང་བས། དེ་ཉམས་སུ་ལོངས་ལ།
དེ་ཕྱིན་ཆད་བླ་མ་དང་གདམས་ངག་གཞན་འཚོལ་བའི་སྤྲོས་པ་ཆོད། ཅེས་ལུང་བསྟན། དེ་
ནས་རྒྱ་གར་ལྷོ་ཕྱོགས་ཀུ་བ་ཚལ་ཞེས་བྱ་བའི་ནགས་སྟུག་པོ་ཞིག་གི་ཁྲོད་ལ་བྱོན་པས་འཁར་
གསིལ་གྱི་སྒྲ་ཞིག་གསན། འདི་ན་གྲོང་ཁྱེར་ཞིག་ཡོད་པར་འདུག་སྙམ་གཟིགས་པས། དགེ་



དཔལ་ས་སྐྱའི་རིག་མཛོད། །
སློང་ཆོས་གོས་གསུམ་པ། ལྷུང་བཟེད་དང་འཁར་གསིལ་ཐོགས་པ། ཤིན་ཏུ་མཛེས་པ་ཞིག་
གིས་ཤིང་སྡོང་ཞིག་ལ་འཁར་གསིལ་གཏུགས་པས། ཤིང་དེའི་གསེབ་ནས་བུད་མེད་ཀྱི་ལག་
པ་གསེར་གྱི་གདུ་བུས་བརྒྱན་པ་ཞིག་དཔུང་པ་ཚུན་འཐོན་ནས་ལྷུང་བཟེད་དུ་བདུད་རྩི་འབུལ་
གྱིན་འདུག་པ་གཟིགས་པས་ཐུགས་ཤིན་ཏུ་ངོ་མཚར་ཞིང་དད་པ་བཅོས་མིན་དུ་སྐྱེས། སྤྱན་
རས་གཟིགས་ཀྱི་ལུང་བསྟན་པའི་གྲུབ་ཐོབ་དེ་འདི་ཡིན་ཐག་ཆོད་སྙམ་ནས་ཕྱག་དང་བསྐོར་བ་
བྱས༑ ཞབས་སྤྱི་བོར་བླངས། རྗེས་སུ་འཛིན་པར་ཞུས་པས་ཞལ་གྱིས་བཞེས། བདུད་རྩིའི་
གསོལ་རས་གནང་བས་རོ་བརྒྱ་དང་ལྡན་པའི་བྲོ་བ་བྱུང་། ཐུགས་རྒྱུད་ལ་ཏིང་ངེ་འཛིན་ཡང་
འཁྲུངས། འབྱོན་པར་བཞེད་པ་ན་ཤིང་ལོ་རྣམས་འདུས་ནས་ཟིལ་པས་ཞལ་བསིལ་འབུལ་
བ་སོགས་ཀྱི་གྲུབ་པའི་མཚན་མའང་གཟིགས། གདམས་པ་བྱེད་པ་ལ་དབང་བསྐུར་བྱེད་
དགོས་གསུངས་པ་ལ། བལ་པོ་ཛཧཱུྃ་དང་། ཤཱནྟི་པ་ལས་དབང་ཐོབ་ཞུས་པས། ང་རང་གི་
ཆོས་ལ་ང་རང་གི་དབང་དགོས་གསུངས་ནས་ཀུ་བ་ཚལ་གྱི་འདབ་ཀྱི་གྲོང་ཁྱེར་ཆུང་ངུ་ཞིག་ཏུ་
ཀྱེ་རྡོ་རྗེའི་དབང་ནུབ་གསུམ་པ་ཞིག་གནང་། རྒྱུད་དང་གདམས་པ་ཅི་རིགས་པའང་གནང་།
ཆོས་མང་དུ་གསོལ་བ་བཏབ་པས། ངའི་འཚོ་བ་མི་མ་ཡིན་ཆེ་འབྲིང་ཆུང་གསུམ་གྱིས་སྦྱོར་
བས་ང་ལ་ནོར་གྱི་དོན་མེད་དེ་རྡོ་རྗེ་ཐེག་པ་རྟེན་འབྲེལ་གནད་དུ་ཆེ་བས། གདམས་ངག་
དགོས་ན་ཁྱོད་རང་གི་ཡུལ་དུ་རྒྱུགས་ལ་ནོར་ཁྱེར་ལ་ཤོག་གསུངས། བླ་མ་གང་དུ་བཞུགས་
ཞུས་པས། ང་དཔལ་གྱི་རི་ལ་འགྲོ་བསམ་པ་ཡིན་ཏེ། རྒྱལ་པོ་ཙ་ན་ཀ་ཞེས་བྱ་བས་ལོ་གསུམ་
གྱི་བར་གསོལ་བ་བཏབ་ནས། དེའི་ཕོ་བྲང་དུ་ལོ་བདུན་སྡོད། ཁྱེད་རང་ཡང་དེར་གཏོད་
ལ་ཤོག་གསུངས། དེ་ལྟ་བུའི་གྲུབ་ཆེན་དེ་ནི་སློབ་དཔོན་མི་ཐུབ་ཟླ་བའི་སློབ་མ་པྲཛྙཱ་ཨིན་རུ་
ཙིར་ཤེས་རབ་དབང་པོ་མཛེས་པ། གསང་མཚན་དཔའ་བོ་རྡོ་རྗེ་ཞེས་གྲགས་པ་དེ་ཡིན་
གསུངས། དེ་ནས་ཁོང་རྣམས་བོད་དུ་འབྱོན་པར་ཆས་པའི་ཚེ། སྟག་ལོ་ནི་རྡོ་རྗེ་གདན་ལ་



གདམས་ངག་བྱུང་ཚུལ་གྱི་ཟིན་བྲིས།
བསྐོར་བ་བྱེད་ཅིང་སྡོད། བོད་དུ་མི་འགྲོ་གསུངས་པ་ལ། ཁོང་གཉིས་ཀྱིས་ནན་གྱིས་བསྐུལ་
བས་བྱོན་ཙམ་བྱུང་ནས། ཁོང་གསུམ་པོ་གྲོམ་པ་ལྷ་རྩེར་ཕེབས། མཁན་སློབ་དགེ་འདུན་
སྦྱིན་བདག་དང་བཅས་པས་བསུ་བ་སོགས་བསྙེན་བཀུར་བསམ་གྱིས་མི་ཁྱབ་པ་མཛད། བླ་
ཆེན་ནི་མཁས་པའི་མཐར་ཐུག་པར་གྱུར། ལེང་ཡང་འབྲིང་ཙམ་བྱུང༌
། སྟག་ལོས་ཤེར་སྙིང་རྒྱ་
སྐད་དུ་འདོན་མཁྱེན་པ་ཙམ་ལས་མ་བྱུང་། ཁོང་གིས་འདི་ཙམ་མཁྱེན། ཁྱེད་ཀྱིས་དེ་ལས་མི་
མཁྱེན་པ་གང་ཡིན་དྲིས་པས། ཁོ་ནི་ཀ་པཱ་ལི་རེ་ཁུར་ནས་དེ་ཤེད་ན་ཕར་འགྲོ་ཡིན་གདའ། ཁོ་
བོ་ནི་རྡོ་རྗེ་གདན་གྱི་མ་ཧཱ་བོ་དྷི་ལ་མོས་པ་བྱུང་ནས་བསྐོར་བ་འདྲ་བྱེད་ཅིང་བསྡད་གསུང་སྐད།
འོན་ཀྱང་ཁོང་ཚུལ་ཁྲིམས་གཙང་ཞིང་མ་ཧཱ་བོ་དྷིའི་བྱིན་རླབས་ཞུགས་པའི་སྟོབས་ཀྱིས་སྟག་
ཚོའི་སྡེ་པར་གྲགས་པའི་དགེ་འདུན་གྱི་སྡེ་ཆེན་པོ་ཚུགས། ལེང་ནི་བོད་བླུན་པོ་བ་གླང་དང་
འདྲ་བ་འདི་ན་མཁས་བླུན་ལ་ཁྱད་པར་མེད་པས། རྒྱ་གར་ལ་འགྲོ་གསུངས་ནས། སླར་རྒྱ་གར་
དུ་བྱོན། རེ་མཁས་སུ་གྱུར་མོད། ཧ་ཅང་ཕྲིན་ལས་ཆེན་པོ་ནི་མ་བྱུང་བ་འདྲ་གསུངས། བླ་ཆེན་ནི་
འགྲན་གྱི་དོ་མེད་དུ་གྱུར་པས་མཁན་སློབ་རྣམས་ཀྱིས་ཀྱང་རྡོ་རྗེ་ཐེག་པའི་བཀའ་དྲིན་ནོས། ལྷ་
བཙུན་མཆེད་གསུམ་གྱིས་ཀྱང་བླ་མར་ཁུར། མངའ་བདག་དཔལ་སྡེའི་སྲས་མོ་ལྷ་གཅིག་མཛེས་
ལྡན་འོད་ཆགས་ཞེས་བྱ་བ་ལྷན་ཅིག་སྐྱེས་པའི་ཡེ་ཤེས་སྒྲུབ་པའི་རྟེན་དུ་ཕུལ། དེའི་མིང་པོ་ལྷ་
བཙུན་ཀ་ལི་ཞེས་བྱ་བའང་ཉེ་གནས་སུ་ཕུལ་ཏེ། ལྷ་རྩེའི་བྲག་ལ་སྒྲུབ་པ་དང་གཞན་དོན་ལ་
སོགས་པ་མཛད་ཅིང་རྒྱང་ཙམ་བཞུགས། སླར་གྲུབ་ཆེན་དཔའ་བོ་རྡོ་རྗེ་ཞེས་བྱ་བ་ལ་གདམས་པ་
ཞུ་རུ་འགྲོ་བ་ལ། ཁྱེད་རྣམས་ཀྱིས་གསེར་ལ་སོགས་པ་ཕུལ་ཅིག །དེར་ཐོབ་པའི་གདམས་པ་
རྣམས་སྦྱིན་གྱི་གསུངས་པས། ཐམས་ཅད་དགའ་ཞིང་མགུ་ནས་གསེར་མང་པོ་ཕུལ། དེ་དག་
བསྣམས་ཏེ་ཡབ་ཡུམ་ལྷན་ཅིག་རྒྱ་གར་དུ་བྱོན། རྒྱལ་པོ་ཙ་ན་ཀའི་ཕོ་བྲང་ན་བླ་མ་བཞུགས་
པ་དང་མཇལ། གསེར་དང་གླ་རྩི་སོགས་དངོས་པོ་བསམ་གྱིས་མི་ཁྱབ་པ་དང་། ལྷ་གཅིག་ཀྱང་



དཔལ་ས་སྐྱའི་རིག་མཛོད།
ཕུལ་བས། ལྷ་གཅིག་གིས་ཀྱེ་རྡོ་རྗེའི་དབང་ཞུ་བའི་དབང་རྟེན་བྱས་ཏེ་དབང་རྒྱས་པར་གནང་།
དེས་མཚོན་པའི་རྣལ་འབྱོར་བླ་མེད་ཀྱི་དཀྱིལ་འཁོར་བཅུ་གསུམ་དུ་དབང་བསྐུར་བ་མན་ངག་
དང་བཅས་པའང་གནང་། ཌོམྦི་པ་ལས་བརྒྱུད་དེ་འོངས་པའི་གདམས་པ་ཟབ་མོ་ཐམས་ཅད་
དང་༑ གཞན་ཡང་རྒྱུད་གསུམ་གྱིས་གཙོར་བྱས་རྒྱུད་ཆེ་བ་བརྒྱད་ཅུ། ར་ལི་སོགས་རྒྱུད་ཆུང་
བ་བརྒྱ་དྲུག་ཅུ་ཙམ་གྱི་སྨིན་གྲོལ་བཤད་པ་དང་བཅས་པ། རིག་པ་གཏད་པ་དང་བཅས་
པ་དང་། རྗེས་གནང་ཕྱག་ལེན་ལྔ་བཅུ་ཙམ་ལ་སོགས་པ་མན་ངག་དུ་མ་གསན་ཞིང་ལོ་བཞི་
བཞུགས། དེ་ནས་བོད་དུ་འབྱོན་པར་བཞེད་པ་ན། བླ་མའི་གསུངས་ནས། ཁར་སེང་ནས་
ཡུན་རིང་པོར་སོང་། རེ་ཞིག་ཁྱེད་རང་གཉིས་ཟླ་བ་གསུམ་གྱི་བར་སྤྱོད་པ་བྱ་བ་དང་། ཁམས་
ཀྱི་སྐྱོ་བ་བསངས་བའི་སླད་དུ་ཟླ་བ་གསུམ་ལྟད་མོ་ལ་སོང་གསུངས། བྱོན་པས་ལྟད་མོ་ཆེན་
པོ་གསུམ་གཟིགས་ཏེ། དང་པོ་ནི། ལན་ཅིག་ཁྲོམ་ཆེན་པོ་ཞིག་འདུས་འདུག་པ་ལ་གློ་བུར་
དུ་འཇིགས་སྐྲག་དང་བཅས་ཏེ་གྱེས་འགྲོ་ཡིན་འདུག་པ་ལ། རྒྱུ་མཚན་དྲིས་པས་རྒྱལ་པོ་ཙ་ན་
ཀས་རྒྱལ་ཁམས་མང་པོ་དབང་དུ་བསྡུས་པ། ཧ་ཅང་གྲགས་པའི་རྣམ་པས་ནུབ་ཕྱོགས་ཀྱི་
རྒྱལ་པོ་བྷོ་ཛན་ཧ་ར་ལ་སོགས་པའི་རྒྱལ་པོ་བཅོ་ལྔའི་དམག་དཔག་ཏུ་མེད་པ་ཉིན་ལམ་ལྔའི་
ས་ན་སླེབས་ཡོད་པར་འདུག །རྒྱལ་པོ་འདི་གཡོ་སྒྱུ་ཁྲམ་གསུམ་ཆེ་བས་ལན། ད་ངེད་རང་ཚོ་
འཆི་བ་དང་། གྲོང་ཁྱེར་འདི་སྟོང་འགྲོ་བ་མིན་པ་མི་འོང་ཟེར་ཐམས་ཅད་མྱ་ངན་དུ་གྱུར་
འདུག་པ་ལ། དེའི་རྒྱུ་མཚན་བླ་མ་ལ་ཞུས་པས། རྒྱལ་པོ་ཙ་ན་ཀ་འདི་དཀོན་མཆོག་ལ་མོས་
ཤིང་དད་པས་བསོད་ནམས་ཆེན་པོ་ཡོད། ནམ་ཡང་ཉེས་པར་མི་འགྱུར་གསུངས། དེ་བཞིན་
དུ་མངོན་ཤེས་དང་ལྡན་པ་རེ་རེ་ཙམ་སྨྲ་བ་ལས། གཞན་ཐམས་ཅད་ཀྱིས་བརླག་འགྲོ་བར་
ཐག་བཅད་ཅིང་མགྲིན་གཅིག་ཏུ་གླེང་བས་རྒྱལ་པོའང་ཐུགས་ཕྱུང་། དེ་ནས་ཙ་ན་ཀ་གཡུལ་
དུ་འཇུག་པ་ན་གླང་པོ་ཆེ་ཤིན་ཏུ་རྒྱགས་པ་ཞིག་གི་སྟེང་དུ་རྒྱལ་པོ་སྡོད་པའི་འཐབ་ར་བྱས།



གདམས་ངག་བྱུང་ཚུལ་གྱི་ཟིན་བྲིས།
དེའི་དབུས་སུ་དཀོན་མཆོག་གི་རྟེན་མང་པོ་བཞུགས། དེ་དག་གི་དྲུང་དུ་མཆོད་པའི་བཀོད་པ་
རྒྱས་པར་བཤམས་ཏེ། དགེ་སློང་བཅུ་དང་བྲམ་ཟེ་བཅུས་མཆོད་པ་འབུལ། དེའི་མདུན་དུ་ཁྲི་
ལ་རྒྱལ་པོ་བཞུགས། གཡས་གཡོན་དུ་རྒྱལ་པོའི་ལ་ཐོད་འཆིང་མཁན་དང་། ཤངས་སྣབས་
འཕྱིད་མཁན་ལ་སོགས་པའི་འཁོར་བཀྲམ། གླང་པོ་ཆེའི་སྤྱི་བོའི་སྟེང་ན་གྱད་ཆེན་པོ་མ་ག་
དྷའི་ཁྲོ་ཁལ་ཉི་ཤུ་ལས་བྱས་པའི་ཁྲོ་ཆུའི་ཐོ་བ་ཆེས་ཆེ་བ་བཟུང་བ་ཅིག་འཁོད། མཇིང་པའི་
སྟེང་ན་ཕར་ལྕགས་ཀྱུ་འདེབས་པའི་གྱད་བཅུ། དེ་དག་གི་གོང་ན་དེའི་མཚམས་སྦྱོར་བྱེད་
མཁན་བཅུ་ལ་སོགས་པའི་འཁོར་དུ་མ་བཀོད། དེའི་ཕྱི་ནས་འཐབ་གླང་ཉི་ཤུ་རྩ་ལྔ། དེའི་ཕྱི་
ནས་གླང་པོ་ཆེ་ཕལ་བ་ལྔ་བཅུ། དེ་དག་རེ་རེ་ལ་དམག་མི་ལྔ་བཅུ་ལྔ་བཅུ་ཞོན་པར་གྱུར་པའི་
གླང་པོ་ཆེའི་དཔུང་། དེའི་ཕྱི་ནས་ཤིང་རྟ། དེའི་ཕྱི་ནས་རྟ། དེའི་ཕྱི་ནས་རྐང་ཐང་གིས་བསྐོར་
ཞིང་དཔུང་ཚོགས་ཡན་ལག་བཞི་དཔག་ཏུ་མེད་པ་དང་བཅས་ཏེ་གཡུལ་དུ་ཞུགས་སོ། །དེ་
ནས་ཐོག་མར་རྒྱལ་པོ་གཉིས་འཐབ། དེ་ཤན་མ་ཕྱེ་རིང་ལ་གཞན་འཁྲུག་པ་མི་བྱེད་པའི་སྲོལ་
ཡོད་པས་ན། ཙ་ན་ཀ་དང་ཕ་རོལ་གྱི་རྒྱལ་པོ་དྲག་པོ་དེ་གཉིས་ཉི་མ་ཕྱེད་ཀས་ཙམ་གྱི་བར་དུ་
འཐབས་ཀྱང་ཕན་ཚུན་རྒྱལ་ཕམ་དུ་མངོན་པ་ཅིའང་མ་བྱུང་། རེ་ཞིག་ན་རྒྱལ་པོ་ཙ་ན་ཀའི་
གླང་པོ་ཆེ་ཐང་ཆད་དེ་འགྱེལ་ལ་ཁད་པར་གྱུར་པ་ན། ཙ་ན་ཀས་གྲུབ་ཆེན་དཔའ་བོ་རྡོ་རྗེའི་
མཚན་ནས་སྐད་ཆེན་པོས་ཐེང་གསུམ་བོས་པའི་རྗེས་སུ་གྱད་དེ་ལ། ད་ནི་ཁྱོད་ཀྱིས་སྟོབས་
བསྐྱེད་པའི་དུས་ལ་བབ་བོ། །གཡུལ་འདི་ཟློག་ཐུབ་ན་ཁྱོད་ལ་བཙུན་མོ་གནང་ཆེན་མོའི་བུ་
མོ་དང་། ས་ཆ་གསར་དུ་གང་ཆོད་པ་ཐམས་ཅད་སྦྱིན་གསུངས་པས། གྱད་དེས་རྒྱལ་པོ་ཕ་
རོལ་པོའི་གླང་པོ་ཆེའི་དཔྲལ་བའི་དབྱིངས་སུ་ཁྲོ་ཆུའི་ཐོ་བ་ཆེན་པོ་དེ་བསྣུན་ནས་བསད་པས།
རྒྱལ་པོ་བཅོ་ལྔ་པོའི་གཡུལ་དུས་དེ་ཉིད་དུ་ཕམ་སྟེ། ཙ་ན་ཀ་འཁོར་དང་བཅས་པ་གཡུལ་
ལས་རྒྱལ་ཞིང་། རྒྱལ་ཕྲན་ཐམས་ཅད་འབངས་སུ་བྱས་མོད། འོན་ཀྱང་ཙ་ན་ཀ་འཁོར་བ་



དཔལ་ས་སྐྱའི་རིག་མཛོད། །
ལས་ཐུགས་ཕྱུང་སྟེ་གཡུལ་གྱེས་མ་ཐག་རྒྱལ་སྲིད་སྲས་ཆེ་བ་ལ་གཏད་ནས། ཁོང་རང་།
བཙུན་མོ་ལྔ། བློན་པོ་བདུན། འཁོར་དེ་དག་གི་འཁོར་གཡོག་སོ་སོ་དང་བཅས་པའི་ཕྱེད་
དང་ཉིས་བརྒྱ་ཙམ་ལོ་ལྔ་བཅུ་ལྡང་བའི་རྒྱགས་ཁྱེར་ཏེ་གཟིངས་ལ་ཞུགས་ནས། རྒྱ་མཚོའི་
གླིང་ཕྲན་ཞིག་ཏུ་དཔའ་བོ་རྡོ་རྗེས་གནང་བའི་གདམས་ངག་རྣམས་བསྒོམ་དུ་འགྲོ་ཟེར་བུད་སོང་
བ་མཐོང་། གཉིས་པ་ནི། ཡེ་ཤེས་ཀྱི་མཁའ་འགྲོ་མ་ཡིན་ཟེར་བའི་བུ་མོ་གཞོན་ནུ་མ་ལོ་བརྒྱད་
ལོན་པ་ཞིག་ངོ་ཚ་ནས་བུད་དེ་ལུས་གཅེར་བུར་ཕྱུང་། ཡིད་ལ་དྲན་ཚད་བྱེད། ཁ་ནས་ཐོན་
ཚད་འདོན། ནམ་མཁའ་ལ་གར་བསྒྱུར། ས་གཞི་ལ་བྲོ་རྡུང་བྱེད་པ་གཟིགས། གསུམ་པ་ནི།
ནགས་གསེབ་ནས་གླང་པོ་ཆེ་སྨྱོན་པ་ཞིག་བརྒྱུགས་ཏེ་ཤིང་ཐམས་ཅད་མ་རུངས་པར་བྱས། སྲོག་
ཆགས་རྣམས་སྣའི་རྩེ་མོ་ལ་བླངས་ཤིང་རྒྱང་དུ་འཕངས་ནས་གསོད། གྲོང་ཁྱེར་མང་པོ་འཇིག་
ཏུ་ཉེ་བ་ལ་གོང་གི་བུ་མོ་དེ་སྣའི་རྩེ་མོས་བླངས་ཏེ་གྲོང་ཁྱེར་ལ་བསྐོར་བ་བྱས་ནས་མཆོད་རྟེན་
ཞིག་གི་སྟེང་དུ་བཞག་སོང་བས། བུ་མོ་དེའི་བྱིན་རླབས་ཀྱིས་གླང་པོ་ཆེ་དེའང་སྨྱོ་བ་སངས་
ནས་ནགས་གསེབ་ཏུ་སོང་། བུ་མོ་དེའང་ནམ་མཁའ་ལ་འཇའ་ཡལ་བ་བཞིན་སོང་བ་གཟིགས།
དེ་ནས་འགྲོ་ཆོས་ཀྱི་ཚུལ་དུ་རྩ་བ་མེད་པའི་ལམ་འབྲས་ཤིག་ཀྱང་གསན་ནས་སླར་བོད་དུ་བྱོན།
མུ་གུ་ལུང་གི་གནས་གཞིའང་བཏབ། གཙོ་བོར་ལྷ་རྩེའི་བྲག་ལ་བཞུགས་པའི་ཚེ་གོང་དུ་བཤད་
པ་ལྟར་རྗེ་ག་ཡ་དྷ་ར་དང་ཐོག་མར་མཇལ། སླར་དགེར་ཕུ་ནས་བརྒྱུད་དེ་ལྷ་རྩེར་སྤྱན་དྲངས།
གསུང་ངག་འཛུགས་པར་ཞུས་པས་དེ་ལ་གནས་ཁྱད་པར་ཅན་ཞིག་དགོས་གསུངས་ནས་
བཙལ་བས་ཆུ་ལ་མུ་མུ་ཞེས་པའི་སྒྲ་གསན་ནས། འདིའི་སྒྲ་འདི་རྩད་བཅད་ལ་གང་དུ་ཐིམ་
སོང་བའི་ས་དེར་ཆོས་འཆད་གསུངས་ནས་རྩད་བཅད་པས་མང་མཁར་གྱི་ཆུ་རྩད་ལ་ཐུག་འདུག་སྟེ།
རིམ་གྱིས་བྱོན་པས་མུ་གུ་ལུང་དུ་ཐིམ་སོང་བས། མུ་ག་ཏ་རྣམ་པར་གྲོལ་བ་ཞེས་བྱ་བ་ཡིན་
གསུངས་ནས་དེར་བཞུགས། དེར་ལོ་ལྔ་བོད་དུ་བཞུགས་པ། གསུང་ངག་རིན་པོ་ཆེ་རྫོགས་
མ



གདམས་ངག་བྱུང་ཚུལ་གྱི་ཟིན་བྲིས།
པར་གནང་བ། གསེར་སྲང་ལྔ་བརྒྱ་འབུལ་བར་མཛད་དེ་གདམས་པ་གསན་པའི་ཚེ། ལོ་
གསུམ་སོང་བ་དང་ད་འགྲོ་གསུངས། སྔར་གྱི་དམ་བཅའ་ཞུས་པས། ཆོས་མ་རྫོགས་ན་སྡོད་
པ་ཡིན། ཆོས་རྫོགས་ནས་སྡོད་པས་ཅི་བྱེད། ཁྱོད་རང་གི་གསེར་ཕྲུ་ནས་ཕུལ་བས་འོང་གསུངས།
དེར་གསེར་ཕྲིས་ན་རྟེན་འབྲེལ་ལ་གནོད་པས་སྔར་གང་ཞུས་པ་དེ་ཀ་འབུལ་དགོངས་ནས།
ཅུང་ཟད་ཁ་མ་ཁེངས་པ་ལ། ཟུར་པོ་ཆེ་དེ་ཙམ་ན་གཙང་སྨད་ན་གྲགས་པ་དང་འབྱོར་པ་ཆེ་
བ་དང་། སྔར་གྱི་སློབ་མ་རྙིང་པའང་ཡིན་པས་ན་ཆོས་སྦྱིན་གྱི། ནོར་ཁྱེར་ལ་ཤོག་བྱ་བའི་ཕྲིན་
གནང་བས། ཟུར་པོ་ཆེ་ཟུར་ཆུང་པས་ཤངས་ཀྱི་སྲམ་པ་ཝ་གདོང་དུ་སྤྱན་དྲངས་ནས། ཡང་
དག་གི་སྒྲུབ་པའི་སྐུ་མཚམས་ལ་བཞུགས་པ་དང་ཐུག །ཞག་འགའ་ཕྲིན་ཁྱེར་མིའང་མ་བྱུང་།
བར་ཞིག་ནས་ཕྲིན་འཕྲོད་པས། གཞན་རྣམས་སྒྲུབ་པའི་བར་ཆད་ཡིན་པས་བཞུགས་པར་
འཐད་ཟེར་བ་ལ། ཟུར་པོ་ཆེའི་ཞལ་ནས། ངས་སྒྲུབ་པ་བྱས་པའི་དོན་དངོས་གྲུབ་དོན་དུ་
གཉེར་བ་ཡིན། དངོས་གྲུབ་ཀྱི་རྩ་བ་ཆོས་ཡིན་ལ། རྗེ་འབྲོག་མི་སྤྱིར་གདམས་པ་ཆེ། ཁྱད་
པར་ཁ་སེང་ནས་ག་ཡ་དྷ་ར་བྱ་བའི་པཎྜི་ཏ་བྱོན་ཆོས་མང་པོ་གསན་གྱིན་འདུག་ཟེར་བས་ངེས་
པར་གདམས་པ་ཟབ་མོ་ཡོད་ཐག་ཆོད། བར་ཆད་མ་ཡིན། དངོས་གྲུབ་ཡིན་གསུངས་ནས་
མཉེས་བཞིན་དུ་ཟུར་ཆུང་པ་སྒྲུབ་པའི་འཕྲོ་བྱེད་པའི་དཔོན་དུ་བཞག །སྲམ་པ་ཝ་གདོང་གི་
ཀླུ་བཏུལ་ཏེ་དེ་ཉིད་ནས་སྟོན་ཡང་ཟེར། རྒྱ་མཚོའི་ཁ་ནས་སྟོན་ཡང་ཟེར་ཏེ། གསེར་སྲོག་
ཆགས་འདྲ་བ་མ་བྱུང་བར་དུ་ཐོན་ཅིག་ཟེར་བ་ལྟར། ཀླུ་དེས་གསེར་མང་པོ་ཕུལ་བས་རང་
ཉིད་གསེར་སྲང་བརྒྱ་ལ་སོགས་པའི་འབུལ་བ་མང་པོ་ཁྱེར་ནས་མུ་གུ་ལུང་དུ་བྱོན། བླ་ཆེན་
ཡང་མཉེས་ཏེ་སྒྲུབ་ཐབས་མཚོ་སྐྱེས་དང་བསམ་མི་ཁྱབ་ལ་སོགས་པའི་གདམས་པ་འགའ་རེ་
གནང་བས། བླ་མ་ཆེན་པོའི་གདམས་ངག་གིས། །ཨ་བོའི་སེམས་ཕྱོགས་ནོར་དུ་བཏང་། །
གསུངས། སྟོན་ཚེར་མ་བསྐྱེད་པ་ན་བེར་གྱི་ཐོག་ཏུ་ཚེར་མ་བསྐྱས་པས། མི་རྣམས་ཀྱིས་



དཔལ་ས་སྐྱའི་རིག་མཛོད། །
བེར་འཛད་པས་དེ་འདྲ་མི་གནང་བར་ཞུ་བྱས་པས། ཟུར་བོ་ཆེ་མ་ཟད་ན་བེར་པོ་ཆེ་མི་
འཛད་གསུང་གིན་ལས་ཀ་མཛད་པས་གུས་པའི་རྣམ་འགྱུར་དུ་མ་མཛད། དེར་བླ་ཆེན་གྱིས་
པཎྜི་ཏའི་དྲུང་དུ་གསེར་སྲང་ལྔ་བརྒྱ་པོ་ཐམས་ཅད་ཀ་ཊོ་ར་གཅིག་ཏུ་བླུགས་པ་དང་། གླ་རྩི་
སྟོང་ཙམ། རྔ་མ་དཀར་པོ་ཤར་འདོམ་མ་ཉིས་བརྒྱ། རྔ་མ་ནག་པོ་སྟོང་ཙམ། གཞན་གོས་
དར་ལ་སོགས་པ་འབུལ་བ་དཔག་ཏུ་མེད་པ་དུས་ཅིག་ཅར་དུ་ཕུལ་བ་ན། ཧ་ཅང་གསེར་མང་
ཆེས་པས་སྒྱུ་མ་ཡིན་གྱིས་དོགས་ནས་ཐུགས་མ་ཆེས་པར་གསེར་བསྣམས་ཏེ་མང་མཁར་དྲིལ་
ཆེན་གྱི་མི་གང་མང་སར་བྱོན་ཏེ། འདི་པ་ཅིར་གདའ་གསུང་བསྟན་པས། ཐམས་ཅད་ཁ་
མཐུན་པར་འདི་པ་གསེར་དུ་གདའ། གསེར་གྱི་ནང་ནས་ཀྱང་བཟང་ཐག་ཆོད་པ་འདི་ལྟ་བུ་
གདའ་ཞུས་པས། ཤིན་ཏུ་མཉེས་ནས། ད་ཁྱོད་ལ་ཅི་དགོས་གསུངས་པ་ལ། གསུང་ངག་
རིན་པོ་ཆེ་འདི་ལ་ད་དུང་གདམས་པའི་འཕྲོ་འདྲ་ཡོད་ན་གནང་བ་ཞུ་ཞུས་པས། ད་འཕྲོ་ཡེ་
མེད༑ ཁྱོད་ལ་འདི་འདྲ་དགོས་པའི་ཚན་མིན་ཀྱང་ང་རང་གི་བྱེད་ལུགས་ཡིན་གསུངས་ནས།
གུར་གྱི་ཐང་སྐུ་རྒྱབ་ལ་བཞེས། ཕྲེང་བ་མགུལ་དུ་བཅུག །གཏོར་མ་དབུ་ཐོག་ཏུ་བཟུང་ནས་
གདམས་པའི་ལྷག་ལུས་ཡོད་རེའི་དབུ་བསྙུང་བཞེས། ད་ཅི་དགོས་གསུང་པ་ལ། ཡང་ནས་
ཡང་དུ་ཅིའང་མི་དགོས་ཞུས་ཀྱང་མ་གསན། དེར་ལོ་རྒྱུས་ལ་ལ་ལས་ནི་བླ་ཆེན་ཐུགས་ལ་རྗེ་
འདི་ཙམ་བཞེད་པ་མིན་ནམ་དགོངས་ནས། འོ་ན་གདམས་པ་འདི་བདག་རང་མིན་པ་སུ་ལའང་
མི་གནང་བ་ཞིག་དགོས་ཞུས་པས་ཤིན་ཏུ་མཉེས། བླ་ཆེན་གྱིས་གདམས་པའི་ཟབ་གནད་གོ་
བས་ཆོས་ལ་གཅེས་སྤྲས་བྱེད་པར་དགོངས་ནས་ལེགས་སོ་བྱིན་བྱ་བའང་ཟེར། ལ་ལ་ནི་དེ་
ལྟར་ཞུས་པས། པཎྜི་ཏའི་ཞལ་ནས། ཁྱོད་ཀྱི་ཞུ་ལུགས་དེ་ཅུང་མ་ཤེས། གཞན་ལ་མ་གནང་
བྱ་བ་ལ་སོགས་པ་དེས་རྟེན་འབྲེལ་ཅུང་ཟད་འཕྱུགས་པས་རིགས་བརྒྱུད་ཀྱིས་ཕན་ཐོགས་པ་མི་
འབྱུང་མོད། ཆོས་བརྒྱུད་དར་པོ་འོང་ཞེས་ནཱ་རོས་མར་པ་ལ་གསུངས་པ་དང་འདྲ་བའང་སྣང་



གདམས་ངག་བྱུང་ཚུལ་གྱི་ཟིན་བྲིས།
།
གསུངས། དེས་མཚོན་པའི་ལམ་འབྲས་རྫོགས་པའི་ཚེ་བླ་ཆེན་ལ་མནལ་ལམ་ཁམ་པོ་ཆེ་བྱུང་
བ་དེའང་། རྗེ་ག་ཡ་དྷ་རས་དོན་བཀྲོལ་བ་ནི་འདི་ལྟར་སྟེ། ཁང་པ་གསུམ་པོ་ནི་ཁམས་གསུམ་
འཁོར་བ། ལྷོ་ཕྱོགས་ནས་འོངས་པའི་མི་ནག་པོ་ནི་རྣལ་འབྱོར་དབང་ཕྱུག །དེའི་ཁ་ནས་དུང་
གི་སེང་གེ་སྐྱུགས་པ་ནི་རྣལ་འབྱོར་དབང་ཕྱུག་གི་ཐུགས་རྗེའི་རྣམ་འཕྲུལ་རྗེ་ག་ཡ་དྷ་ར་ན་བཟའ་
དཀར་པོ་ཅན་དེ་མཚོན་པས་དུང་། སྨྲ་བའི་སེང་གེ་སུས་ཀྱང་ཐུབ་པ་མེད་པ་མཚོན་པས་སེང་གེ །
དེའི་ཁ་ནས་གསེར་གྱི་རྡོ་རྗེ་སྐྱུགས་པ་ནི་གསུང་ངག་རིན་པོ་ཆེ་རྡོ་རྗེ་ཐེག་པའི་བསྟན་པའི་སྙིང་
པོ་ཡིན་པ་མཚོན། དེ་ནས་གསེར་གྱི་བུམ་པ་ཆུས་གང་བ་ནི་དབང་གི་ཆུ་བོ་མ་ནུབ་པ་སོགས་
སྙན་བརྒྱུད་བཞི་བར་མ་ཆད་པ་མཚོན། དེ་འབྲོག་མིའི་དབུ་གཙུག་ནས་ཐིམ་པ་ནི་དེ་ལྟ་བུའི་
གདམས་པ་རྗེ་ཉིད་ལ་བཀའ་བབས་པ་མཚོན། སྐུ་ལས་འོད་གསུམ་བྱུང་བས་ཁང་པ་གསུམ་
འོད་ཀྱིས་ཁེངས་པ་ནི་གཞུང་རྫོགས་པ། གདམས་པ་རྫོགས་པ། གྲུབ་པ་ཐོབ་པའི་སློབ་མ་
གསུམ། དེ་དག་ཡང་སློབ་དང་བཅས་པས་ཁམས་གསུམ་གྱི་མུན་པ་སེལ་བ་མཚོན། དེ་དག་
ཐམས་ཅད་འོད་དུ་ཞུ་ནས་བླ་ཆེན་ལ་ཐིམ་པ་ནི་དེ་དག་ཀྱང་བླ་ཆེན་ཉིད་དང་ཐུགས་ཡིད་འདྲེས་
པ་མཚོན། བླ་ཆེན་རང་ཞབས་གཉིས་ལ་ཐིམ་ནས་དེའང་ནམ་མཁའ་ལ་ཡལ་བ་ནི་གདུང་གི་
སྲས་གཉིས་བྱུང་ལ། དེ་དག་ཀྱང་གཤེགས་ནས་གདུང་བརྒྱུད་མི་སྣང་བ་ཞེས་བྱ་བ་མཚོན་པ་
ཡིན་ནོ་ཞེས་ལུང་བསྟན། པཎྜི་ཏའང་མཉེས་བཞིན་དུ་རྒྱ་གར་དུ་བྱོན། བླ་ཆེན་ནི་གདམས་པས་
ཐུགས་ཡོངས་སུ་ཚིམ། ཁ་སནཱ་ཎིས་ལུང་བསྟན་ལྟར་བླ་མ་དང་གདམས་ངག་གཞན་འཚོལ་
བའི་སྤྲོས་པ་བཅད། མུ་གུ་ལུང་ན་སྒྲུབ་པ་དང་གཞན་ཕན་སྤེལ་མར་མཛད་ཅིང་བཞུགས་ཡོད་
པའི་སྐབས་ཤིག །བླ་མ་དཔའ་བོ་རྡོ་རྗེ་ནམ་མཁའ་ལ་འཕུར་ཏེ་བྱོན་བྱུང་། གང་ལ་ཕེབས་
ཞུས་པས། གངས་རི་ཅན་གྱི་རྒྱལ་ཁམས་བལྟ་བ་དང༌། བུ་ཁྱོད་ཀྱིས་ཐེ་ཚོམ་འདྲ་སེལ་དུ་
འོངས་པ་ཡིན་གསུངས་ནས་ཟླ་བ་གཅིག་ཙམ་བཞུགས། སྒྲུབ་ཐབས་རིན་ཆེན་འབར་བ་རྩོམ་



དཔལ་ས་སྐྱའི་རིག་མཛོད། །
པར་མཛད། ནང་གཅིག་གི་ཚེ། ནུབ་ཕྱོགས་ཨོ་རྒྱན་གྱི་ཡུལ་ན་བྲམ་ཟེ་སྐྱེ་བ་བདུན་པའི་ཤ་
ཞིག་ལ་མཁའ་འགྲོ་མ་རྣམས་ཚོགས་འཁོར་བྱེད་ཀྱིན་འདུག་པས་དེར་འགྲོ་གསུངས་པ་ལ།
གསེར་མང་དུ་ཕུལ་བས། དེས་ཁོ་བོ་ལ་དགོས་པ་ཅིའང་མེད་གསུངས་ནས། ཉི་ཟེར་ལ་
ཆིབས་པའི་ཚུལ་དུ་ནམ་མཁའ་ལ་ཡུད་ཀྱིས་འཕུར་ནས་བྱོན་སོང་། ཡང་སྐབས་ཤིག་པཎྜི་ཏ་
ཞིག་ནམ་མཁའ་ལ་འཕུར་ནས་བྱོན་བྱུང་། སུ་ལགས་ཞུས་པས། ང་མངའ་བདག་མེ་ཏྲི་པ་བྱ་
བ་ཡིན། དཔལ་གྱི་རི་ནས་ཁྱོད་ལ་གདམས་པ་འདྲ་སྦྱིན་དུ་འོངས་པ་ཡིན། སུ་ལའང་མ་བཤད་
པར་གསང་ཞིག་གསུངས་ནས་རྡོ་རྗེ་རྣལ་འབྱོར་མའི་དབང་བསྐུར་བ་སོགས་གདམས་པ་ཟབ་
མོ་དུ་མ་གནང་། དེའི་ཚེ་གསང་བའི་ལུགས་བྱས་ཀྱང་གཅིག་ནས་གཅིག་ཏུ་བརྒྱུད་དེ་རྗེ་མེ་ཏྲི་
པ་མུ་གུ་ལུང་ན་ཕེབ་བོ་ཞེས་གྲགས་ནས་མཇལ་འདོད་ཀྱི་སྐྱེ་བོ་མང་པོ་འདུས་པ་ན། རྗེ་མེ་ཏྲི་
པ་ནི་ནམ་མཁའ་ལ་འཕུར་ཏེ་དཔལ་གྱི་རི་ལ་ཡུད་ཀྱིས་བྱོན་སོང་། དེ་ལྟར་པཎ་གྲུབ་མང་
པོས་གདམས་ངག་སྒོ་སྐྱེལ་དུ་མཛད། སྐལ་ལྡན་དུ་མ་སྨིན་གྲོལ་ལ་བཀོད། ལྷ་གཅིག་
མཛེས་ལྡན་འོད་ཆགས་ལ་སྲས་ཨིནྡྲ་དང་རྡོ་རྗེ་ཞེས་བྱ་བ་གཉིས་བྱོན། སྐུ་དེས་གདུལ་བྱའི་
དོན་ཐམས་ཅད་རྫོགས་པར་མཛད་ནས། མྱ་ངན་ལས་འདས་ཚུལ་ནི། དེའང་རྟེན་འབྲེལ་
ཅུང་ཟད་ལ་བརྟེན་ནས་ཚེ་འདིར་ལུས་མ་སྤངས་པར་སངས་རྒྱས་མི་འཐོབ་ཅེས་ལུང་བསྟན་པ་
ལྟར༑ དགུང་ལོ་གྱ་གཉིས་སམ། ཁ་ཅིག་ནི་དགུ་བཅུ་རྩ་ལྔ་བཞུགས་པར་བཞེད། གང་ལྟར་
ཡང་གཤེགས་ཁར་ཞལ་ཆེམས་མཛད་དེ། ཁོ་བོ་སླར་ལུས་འདི་ལ་ཞུགས་ནས་ཕྱག་རྒྱ་ཆེན་
པོའི་གོ་འཕང་མངོན་དུ་བྱེད་པས་ཁྱེད་རྣམས་ཀྱིས་ངའི་ཕུང་པོ་འདི་ལ་ཞག་བདུན་གྱི་བར་དུ་
རེག་པ་ཙམ་ཡང་མ་བྱེད་ཅིག །དེ་ལྟར་བྱས་ན་དོན་ཆེན་པོ་འགྲུབ་སྟེ། འོན་ཀྱང་ཁྱེད་ཚོས་བློ་
ཉེས་ཤིག་མི་བྱེད་དམ་གསུང་། དེ་བཞིན་དུ་ཡུམ་སྲས་རྣམས་ཀྱིས་བཀའ་བཞིན་དུ་བསྒྲུབ་
པར་བྱས་པ་ལ། འབྲོག་མིའི་ཡབ་ཚན་དུ་གྱུར་པའི་དྲིལ་ཆེན་རྟ་རྔ་བ་ཞེས་བྱ་བའི་རྨུ་རྒོད་



གདམས་ངག་བྱུང་ཚུལ་གྱི་ཟིན་བྲིས།
ལས་འབྲས་རྒྱབ་ཏུ་བསྐྱུར་བའི་མ་རུངས་པ་ཞིག་ཡོད་པས། བླ་ཆེན་གྱི་ཤུལ་རྣམས་མིག་
འོག་ཏུ་བཅུག་སྟེ་དེར་འོངས། ཤ་ཚ་བའི་གྲོས་ཀྱི་ཚུལ་དུ་དྲི་རྩད་བྱས་པ་ལ། བཀའ་ཆེམས་
བཤད་པས། དེ་འདྲ་མི་སྲིད། མི་ཤི་བ་སླར་ལོག་པའི་ལོ་རྒྱུས་ཙམ་ཡང་གང་ན་ཡོད། སྤྱིར་
ཞག་དེ་ཙམ་བཞག་པས་རུལ་ནས་བླ་མ་ཉིད་ཀྱི་ཞབས་འདྲེན་དུ་འགྲོ་བས་ད་ལྟ་བསྲེག་ཟེར་ཡང་
མ་གསན་པས། འོ་ན་ངེད་ཕ་ཚན་འདི་ཙམ་ཡོད་པས་རྩིས་ཤིག་མི་བྱེད་ཀ་མེད་ཡིན་ཟེར་ནས།
རྩིས་མཁན་ལ་ཕག་རྔན་གྱིས་བཅོས་བྱས་པས། རྩིས་མཁན་ན་རེ། ཞག་གསུམ་དྲོ་བཞིའི་
ཁོངས་སུ་མ་བསྲེགས་ན་ཕ་ཚན་དང་ཡུམ་སྲས་རྣམས་ལ་ཤིན་ཏུ་ངན་ཟེར། སློབ་མ་འདྲས་ཀྱང་།
བླ་ཆེན་མི་བཞུགས་རྟིང་ཡུམ་སྲས་ལས་གཅེས་པ་མེད་ཟེར་ནས་དབང་མ་བྱུང་བར། སྐུ་གདུང་
བསྒུལ་བས་དྲོད་མ་ཉམས་པར་བཞུགས་འདུག་པ་ལ། ཕུང་པོའི་རིགས་འགའ་ཞིག་ལ་འདི་
བཞིན་འོངས་ཟེར་རྩིས་མཁན་དེས་བཤད་ཡམ་མང་པོ་བྱས། ད་ལྟ་འབྲོག་མིའི་དམེ་འབུམ་
ནག་པོ་ཡོད་པ་དེར་སྤྱན་དྲངས་ཏེ་ཞུགས་ལ་ཕུལ། གཏམ་ངན་ལ་ཕ་ཚན་དེ་པས་སྲས་གཉིས་
ཀྱང་ཚོས་ཏང་གི་མེ་ལ་བསྲེག་ཟེར་ཡང་དེ་རང་ཨེན་མི་བདེན་མོད། གང་ལྟར་ཡང་མ་ལེགས་
པ་དེ་འདྲ་ཚོ་བྱས་ཚར་ནས། ཞག་བདུན་སོང་བ་ན་བླ་ཆེན་གྱི་ཐུགས་རྣམ་པར་མི་རྟོག་པའི་
ཡེ་ཤེས་འོད་དཀར་པོ་རྫ་མ་ཙམ་གྱི་རྣམ་པར་བྱས། སྒྲ་འོད་མེ་ཏོག་གི་ཆར་དང་བཅས་ཏེ་སྐུ་
གདུང་འཚོལ་དུ་བྱོན་བྱུང་བ་ན། མ་རྙེད་པར་སྐུ་གདུང་བཞུགས་ས་དེར་ཡུལ་བ་ཙམ་བྱོན་
ནས་ནམ་མཁའི་མཐོང་ལ་བྱོན་སོང་། དེར་སྐུ་དེ་ཉིད་ལ་བརྟེན་ནས་ཕྱག་རྒྱ་ཆེན་པོ་མཆོག་
གི་དངོས་གྲུབ་བརྙེས་རྒྱུ་མ་བྱུང་མོད། བར་དོར་བཅུ་གསུམ་རྡོ་རྗེ་འཛིན་པའི་གོ་འཕང་མངོན་
དུ་མཛད་པར་གདའ་གསུངས། དེ་ནས་ཕ་ཚན་དེ་པས་ཡུམ་སྲས་རྣམས་ཀྱང་ཁས་ཞན་དུ་
བཏང་། སློབ་མ་རྣམས་ཀྱང་ངས་ལན་ཁྱོད་ལན་གྱིས་རྫི་ཆོམ་དུ་གྱུར། དེ་འདྲའི་དམ་སེལ་
གྱིས་ཡུམ་མཛེས་ལྡན་འོད་ཆགས་ཀྱང་གཤེགས། སྲས་གཅིག་སྙིང་རླུང་ལངས་ནས་གྲོངས།
ས67



དཔལ་ས་སྐྱའི་རིག་མཛོད།
ཇོ་སྲས་ཨིནྡའང་ཡུལ་དུ་བཞུགས་མ་འདོད་པར་སྨད་ཕྱོགས་ལ་བྱོན། ཆོས་འཁོར་ཤོངས་མར་
གཉན་ལོ་དང་མཇལ། ཆོས་ཀྱི་གསུང་གླེང་མཛད་པས་ཇོ་སྲས་རྒྱལ་ཙམ་བྱུང་བ་ལ་དགོས་
མེད་ཀྱི་ཞལ་ཚབས་མང་པོ་སྟོན་པས། གཉན་ལོ་ཐུགས་ཁྲོས་ཏེ་མཐུའི་དུས་བཏབ། དེ་ནས་
མར་བྱོན། རོང་ཆུའི་དེ་ཤེད་ན་བྱོན་པས་འབྲོག་མིའི་སྲས་ཡིན་ཟེར་འབུལ་བ་བྱེད་མཁན་མང་
དུ་བྱུང་བས་ཚོས་ཏང་རྣམས་མཐར་རྩིག་པ་བྱས། དེ་དག་རྐུན་མས་ཁྱེར་གྱིས་དོགས་ནས་
དེའི་དབུས་སུ་ཁོང་རང་གཟིམས། དོས་ཀྱི་ཐག་པ་རྣམས་སྐུ་སྐེད་ལ་བཏགས། འཁྲིས་སུ་
མར་མེ་གཅིག་བཞག་ནས་གཟིམས་པས། དེས་མཆེད་ནས་ཚོས་ཏང་རྣམས་ལ་མེ་ཤོར་ནས་
གྲོངས། དེ་ལྟར་མནལ་ལམ་དུ་གསལ་བ་ལྟར། སྲས་གདུང་བརྒྱུད་སོགས་ཧ་ཅང་གི་དགའ་
མོ་མ་བྱུང་མོད། སློབ་མ་ཡང་སློབ་བརྒྱུད་འཛིན་དང་བཅས་པས་བསྟན་པ་རིན་པོ་ཆེ་དེང་སང་གི་
བར་དུ་དར་རྒྱས་སུ་མཛད་པ་ཡིན་གསུངས། །
༼༢ དེ་ལ་རྗེས་འབྲངས་ཇི་ལྟར་བྱཟུང་ཚུལ།
གཉིས་པ་དེ་ལ་རྗེས་འབྲངས་ཇི་ལྟར་བྱུང་བའི་ཚུལ་ནི། སྤྱིར་རྗེ་བཙུན་འདི་གདམས་པ་ཆེ་
ཞིང་གྲགས་པ་ཆེ་བ་ཞིག་ཡིན་པས། དུས་མཚུངས་ཀྱི་སྐྱེ་བོ་དྲག་ཞན་ཕལ་ཆེ་བས་བསྟེན་ཅིང་
འདུད་པ་ཞིག་ཡིན་འདུག་ཀྱང་། ཆོས་ལ་གཅེས་སྤྲས་ཆེ་ཞིང་གདམས་ངག་ལ་བཀའ་ཤིན་ཏུ་
དོག་པས། རྣ་བཞི་པ་ལ་ཆོས་མི་འཆད་ཅེས་ཟབ་ཆོས་རྣམས་གདན་ཐོག་གཅིག་ཏུ་གཅིག་
ལས་མང་བ་ལ་མི་གསུང་། རྣ་བ་དྲུག་པ་ཆོས་ཀྱིས་དབེན་ཞེས་གསང་སྔགས་ཀྱི་ཆོས་ཕལ་ཆེ་
བ་སྟན་གཅིག་ལ་གསུམ་ལས་མང་བ་ལ་མི་གསུང་བ། དེ་འདྲའི་དབང་གིས་ཆོས་འབྲེལ་ཡོད་
ཙམ་གྱི་མཚན་མ་གཏོགས་ཆོས་ཡོངས་སུ་རྫོགས་པར་ཐོབ་པ་ནི་མ་བྱུང་བར་སྣང་། གཙོ་བོར་
གྱུར་པ་གཞུང་རྫོགས་པའི་སློབ་མ། མན་ངག་རྫོགས་པའི་སློབ་མ། གྲུབ་པ་ཐོབ་པའི་སློབ་མ་
དུ69



གདམས་ངག་བྱུང་ཚུལ་གྱི་ཟིན་བྲིས།
»
གསུམ་ལས། དང་པོ་ནི། ལྷ་རྩེའི་གྱི་ལྗང་དབུ་དཀར་བ། ཤངས་ཀྱི་བྲག་རྩེ་སོ་ནག་པ།།
འཕྲང་འོག་གི་དབྲད་དཀོན་མཆོག་རྒྱལ་པོ། ས་སྐྱའི་འཁོན་དཀོན་མཆོག་རྒྱལ་པོ་དང་བཞི་ལ་
སྔ་ཚར་བཞི་ཞེས་གྲགས་པ་དང་། བླ་མ་མངའ་རིས་པ་ལ་ཕྱི་ཚར་གཅིག་ཅེས་གྲགས་པ་དང་ལྔ་
བྱོན་པ་ལས།
དང་པོ་གྱི་ལྗང་དབུ་དཀར་བ་ནི། ལམ་འབྲས་པ་རང་གི་སྒྲོས་ལ། འདིས་གླང་དོར་
གཅིག་དང་བ་བཞོ་མ་གཅིག་ཕུལ་ཞེས་ད་ལྟའི་གྲོམ་པ་ལྷ་རྩེ་བ་འདི་པ་ཅིག་ཀ་ཡིན་རྒྱུ་བར་སྣང་མོད།
འདི་ཁམས་ཀྱི་བཞག་ར་ལྷ་རྩེ་ཞེས་བྱ་བའི་གཞི་བདག་ཆེན་པོ་གནས་པ་དེ་དང་ཁད་ཉེ་བ་ཞིག་ཏུ་
འཁྲུངས། བླ་ཆེན་གྱི་དྲུང་དུ་རྒྱུད་གསུམ་ལ་སྦྱངས། ཁྱད་པར་སམྦྷཊ་ལ་མཁས། རྒྱ་གར་གྱི་བླ་མ་
ཨཱ་ཙཱརྱ་དམར་པོ་དང་། ནག་པོ་རོ་འཛིན་ལ་སོགས་པ་ལས་ཀྱང་གདམས་པ་མང་དུ་ཐོབ། མགོན་པོ་
ལ་ནུས་པ་ཐོན་པ་ཞིག་ཡིན། ཁོང་གི་ཆོས་ཡོན་དུ་གསེར་སྲང་དྲུག་ཅུ་འབུལ་བར་ཁས་བླངས་ནས་
ཁམས་སུ་བྱོན། མདོ་སྨད་ཙོང་ཁ་མཚོ་སྔོན་ཞེས་བྱ་བར་ཙོང་ཁ་རྒྱལ་པོའི་བླ་མ་ཐོབ། འབུལ་བ་མང་དུ་
བྱུང་ནས། བླ་ཆེན་གྱི་དྲུང་དུ་གསེར་སྲང་བརྒྱ་དང་། དེས་མཚོན་པའི་དངོས་པོ་དཔག་ཏུ་མེད་པ་འབུལ་
དུ་བྱོན་པར་རྩོམ་པ་ན། ཁོང་རང་རྒྱལ་པོས་མ་བཏང་བར་འབུལ་མི་བརྫངས་ཏེ། འདི་འཕྲོད་པའི་
རྟགས་སུ་བདག་ལ་རྒྱུས་ཡོད་པའི་བྱིན་རླབས་རྟེན་ཅིག་གནང་བར་ཞུས། འབུལ་བ་རྣམས་ཅུང་ཟད་
བརླག་ནས་ཕྱག་ཏུ་གསེར་སྲང་དྲུག་ཅུ་ཙ་གྲངས་ཙམ་ལས་མ་འཕྲོད་ཀྱང་། རྒྱབ་ཡིག་བར་ཆད་
མེད་པར་ཕྱག་ཏུ་ཐེངས། བླ་ཆེན་ཡང་ཤིན་ཏུ་གཉེས། ག་ཡ་དྷ་རའི་ཐུགས་དམ་ཀྱེ་རྡོར་གྱི་བྲིས་སྐུ་
ཞིག་ཡོད་པའང་ཁོང་ལ་སྐྱེས་ལན་དུ་བསྐུར་བར་གདའ་གསུངས། །
གཉིས་པ་ཤངས་ཀྱི་བྲག་རྩེ་སོ་ནག་ནི། ཤངས་ཀྱི་བྲག་རྩེ་བྱ་བ་ན་ཚོང་དཔོན་དཔལ་
ཞེས་བྱ་བའི་ཕྱུག་པོ་ཞིག་ཡོད་པའི་བུ་ཆེ་ཤོས་གཟུགས་བྱད་ལེགས་པ། བློ་རྣོ་བ། ཤེས་རབ་
ཆེ་བ་ཞིག་ཡོད། ཚོང་དཔོན་དེ་སྟོད་ཕྱོགས་སུ་ཚོང་ལ་རྒྱུ་འགྲུལ་དུ་མ་བྱས། བླ་ཆེན་དང་ཆོས་
8
-, -



དཔལ་ས་སྐྱའི་རིག་མཛོད། །
ཀྱི་འབྲེལ་བ་ཡོད་པ་ཞིག་ཡིན། དུས་གཅིག་གི་ཚེ་ཚོང་དཔོན་དེ་བླ་ཆེན་གྱི་དྲུང་དུ་འོངས་ནས།
བདག་གི་བུ་གཟུགས་བྱད་ལེགས་པ། བློ་རྣོ་བ་ཞིག་ཡོད་པ་དེ་བླ་ཆེན་གྱི་དྲུང་དུ་ཆོས་ཤིག་
བྱུང་ན་བསམ་པ། འོན་ཀྱང་ངེད་རང་གི་དཔོན་པོ་ཞིག་ཡོད་པས། ཁོའི་སེམས་འཛིན་དུ་
སྲས་མོ་ཞིག་གནང་ནས་དེ་དང་ལྷན་ཅིག་ཏུ་ཡོད་པས། དེ་དང་འབྲལ་ཐུབ་བྱུང་ན་འདིར་ཁྲིད་
ནས་འོངས་ལགས་སམ་ཞུས་པས། ཤིན་ཏུ་ལེགས། བུད་མེད་དང་འབྲལ་མི་དགོས། མོ་རང་
ཡང་ཆོས་ལ་བཅུག་པས་ཆོག །ཁོ་རང་བཟའ་ཚོ་གཉིས་ཆར་ཁྲིད་ལ་ཤོག་གསུངས། ཚོང་
དཔོན་གྱིས་ཁོང་བཟའ་མི་གཉིས་ལ་ལབས་པས་ཤིན་ཏུ་དགའ་ནས། འབུལ་བའི་ཡོ་བྱད་
དཔག་ཏུ་མེད་པ་ཁྱེར་ནས་མུ་གུ་ལུང་དུ་བྱོན། ཆོས་ཀྱི་དགའ་སྟོན་ལ་སོགས་པ་བསམ་གྱིས་
མི་ཁྱབ་པར་བྱས། བླ་མ་ཡབ་ཡུམ་ལ་འབུལ་བའང་ཚད་མེད་པ་ཕུལ། རྒྱུད་གསུམ་གྱི་བཤད་
པ་རྫོགས་པ་དང་། བསམ་གྱིས་མི་ཁྱབ་པ་ལ་སོགས་པའི་གདམས་པའང་ཅི་རིགས་པ་གནང་།
སླར་རང་ཡུལ་དུ་བྱོན་ཏེ། རང་གི་ཉེ་འབྲེལ་ལ་སོགས་པ་ལ་གཞན་དོན་ཅུང་ཟད་མཛད་པས་
རྒྱུད་རྫོགས་པའི་སློབ་མ་བཅུ་ཙམ་ཐོན། གཙོ་བོར་ཐུགས་དམ་ལ་དྲིལ་བ་ཞིག་བྱུང་བར་
གདའ་གསུངས། ། །
གསུམ་པ་འཕྲང་འོག་གི་དབྲད་དཀོན་མཆོག་རྒྱལ་པོ་ནི། ཕུལ་ཆུང་གི་འཕྲང་འོག་ཅེས་
པ་དེར་རུས་པ་དབྲད་ཡིན་པའི་ཕྱུག་པོ་ཆེན་པོ་ཞིག་ལ་བུ་ལྔ། བུ་མོ་གཅིག་དང་དྲུག་ཡོད་པའི་
ཆེ་ཤོས། ངང་རྒྱུད་བཟང་བ། ཕ་མ་སོགས་ལ་སྲི་ཞུ་མཁས་པ། ཟུར་པོ་ཆེའི་སློབ་མ་གཅིག་
གི་སློབ་མ་བྱས། རྙིང་མའི་སྒྲུབ་ཕྲིན་ལ་སོགས་པའང་འགའ་རེ་ཤེས། ཁོང་རང་ཚོགས་
འཁོར་ཡང་ཐོ་རེ་བ་བྱེད་པ་དེ་འདྲ་བ་ཞིག་ཡིན། ཐེངས་གཅིག་བྱ་བྲལ་བ་འདྲ་དེར་སླེབ་བྱུང་
བ་ལ། ཁོང་གི་བཟང་བཏུང་བྱིན་ནས་ཁྱེད་རྣལ་འབྱོར་པ་བྱ་བ་གར་ཡང་འབྱོན་པ་ཡིན་པས་
ཐུགས་རྒྱུས་ཆེ། ད་ལྟ་དབུས་གཙང་ན་བླ་མ་སུ་བཟང་བར་བྱེད་ཀྱིན་གདའ་དྲིས་པས། དེ་



གདམས་ངག་བྱུང་ཚུལ་གྱི་ཟིན་བྲིས།
རྣམས་ན་རེ། ད་ལྟ་སྤྱིར་བསྟན་པ་དར་བའི་སྟོབས་ཀྱིས་ས་གང་ནའང་ང་མཁས། ང་བཟང་
སྙམ་པ་ནི་དུ་མ་གདའ། ཐམས་ཅད་མཐུན་སྣང་དུ་གྲུབ་པའི་འགྲན་ཟླ་ཐམས་ཅད་དང་བྲལ་
བ་ནི་འབྲོག་མི་ལོ་ཙཱ་བར་གདའ་སྟེ། དེ་ནི་ཁྱེད་རང་ཐག་ཉེ་བས་རྒྱུས་ཆེའམ་ཟེར་བ་ལ། བླ་
ཆེན་གྱི་མཚན་ཐོས་པ་ཙམ་གྱིས་དགའ་སྤྲོ་ཆེན་པོ་བྱུང་། ལོ་རྒྱུས་ལེགས་པར་རྩད་བཅད།
ཡབ་ཡུམ་ལ་དྲུང་དུ་འགྲོ་བར་ཞུས་པས། ཡབ་ཡུམ་ན་རེ། འོ་སྐོལ་གྱི་བུ་འདི་གཤིས་ལེགས་
པ༑ ཕ་མ་ལ་གུས་པ། ཁོས་སྒྲུབ་ཕྲིན་གྱིས་རྔ་དིར་རེ་བརྡུངས་པ་ན་རང་རེ་ཡུལ་ས་དང་བཅས་
པ་ཐམས་ཅད་བག་དྲོ་ཞིང་ཉམས་དགའ་ཡ་ལེ་བ་འོང་བ་ཞིག་ཡོད་པས་ཆོས་ཀྱི་བག་ཆགས་
བཟང་པོ་ཡོད་ཉན་ཡོད་པས་དེ་ག་འཐད་ཟེར་ནས་རྟ་བཟང་པོ་ལྔ་ལ་ནོར་མང་པོ་བཀལ།
གཡོག་པོ་མདའ་གཞུ་ཐོགས་པ་ལྔ་ཁྲིད། ཁོང་རང་རྟ་བཟང་པོ་གཅིག་ལ་ཞོན། གཡུ་རྣ་བཟང་
པོ་གཅིག་བཏགས་ཏེ་མུ་གུ་ལུང་དུ་བྱོན་པས། ཐོག་མར་ཡུམ་དང་མཇལ་བས། ཡུམ་ན་རེ།
ཁྱེད་ནི་ཕྱུག་པོའི་གཅེས་ཕྲུག་ཆོས་ལ་བྲོས་པ་ཞིག་འདྲ་ན། ཇི་ལྟར་ཡིན་གསུངས་པ་ལ། ལོ་
རྒྱུས་ཞུས་པས། འོར་ཆེ། ཤིན་ཏུ་ལེགས། ཁྱེད་ཀྱི་གྲོགས་དན་ངས་བྱའི་གསུངས་ནས་བླ་
མ་དང་མཇལ། རྣ་རྒྱན་དང་རྟ་བཟང་པོ་ལྔ་ཁལ་དང་བཅས་པ་སོགས་འབུལ་བ་རྒྱ་ཆེན་པོ་
ཕུལ༑ རྒྱུད་སྟོན་དང་། ལུང་སྟོན་དང་། སེར་ཆགས་སོགས་བཟང་ཐག་ཆོད་པ་བྱས།
འཁོར་རྣམས་ཕྱིར་བཟློག །ཁོང་རང་དེར་བཞུགས་ནས་རྒྱུད་གསུམ་གྱི་བཤད་པ་དང་། བསམ་
མི་ཁྱབ་ལ་སོགས་པའི་མན་ངག་ཀྱང་འགའ་རེ་གསན། སླར་རང་ཡུལ་དུ་བྱོན་ཏེ་གཞན་ཕན་
ཀྱང་ཕྲན་བུ་མཛད་མོད། གཙོ་བོར་ཐུགས་དམ་ཁོ་ན་མཛད་པ་ཞིག་བྱུང༌། འདི་དང་འཁོན་
དཀོན་མཆོག་རྒྱལ་པོ་གཉིས་ལ། དཀོན་མཆོག་རྒྱལ་པོ་རྣམ་གཉིས་ཞེས་ཆེད་དུ་ཐུགས་ཉེ་བ་
ཞིག་བྱུང་བར་སྣང་གསུངས། །
བཞི་པ་ས་སྐྱའི་འཁོན་དཀོན་མཆོག་རྒྱལ་པོ་ནི། གཡའ་ལུང་འཇག་གཤོངས་ན་བཞུགས་



དཔལ་ས་སྐྱའི་རིག་མཛོད། །
པའི་ཚེ། གཅེན་གྱི་ཞལ་ནས། རྙིང་མ་པ་རྣམས་ཀྱིས་དབང་ཕྱུག་མ་ཉི་ཤུ་རྩ་བརྒྱད་འཆམས་
པ་སོགས་ཀྱིས་གསང་བ་བསྒྲགས་པས་བྱིན་རླབས་ཉམས་པ་ཡིན། ད་ཁྱོད་རང་གསང་སྔགས་
གསར་མའི་སྒོར་ཞུགས་ལ་དེ་ཉམས་སུ་ལོངས་གསུངས་པས། རྗེ་འབྲོག་མིའི་རྩར་འབྱོན་པར་
བཞེད་ནས། བོང་བུ་གཅིག་ལ་རྩམ་པ་དང་མར་འདྲེས་པ་རྒྱབ་གཅིག་བཀལ། དེའི་སྟེང་དུ་
ལུག་ཤ་ཁོག་པ་གསུམ་བརྒྱབས། ཨ་ཇོ་རྒྱལ་ལེ་ཟེར་བའི་གཡོག་གཅིག་ལ་ཤ་ཁོག་གཅིག་
དང་མར་རིལ་འདྲ་བསྐུར་ནས་གྲ་ཕུ་ལར་བྱས་ནས་བྱོན་པ་ན། དེའི་ལ་སྒབ་ཏུ་ཕེབ་ཙམ་ན།
ལ་དེ་ལ་བཙུན་པའི་རྟ་པ་པཎ་ཞྭ་གྱོན་པ་འཁོར་བཞི་དང་བཅས་པ་ཞིག་བྱོན་བྱུང༌། བཙུན་
པའི་རྟ་པ་དེ་མཐོང་བ་ཙམ་གྱིས་ཐུགས་ལ་དགའ་ཚོར་ཆེན་པོ་འཁྲུངས། ཁྱེད་སུ་ཡིན་དྲིས་
པས༑ ང་འབྲོག་མི་ལོ་ཙཱ་བའི་འཁོར་གྱི་ལོ་ཆུང་ཞིག་ཡིན། སྦལ་ཏི་ལོ་ཙཱ་བའང་ཟེར། འཁྱིན་
ལོ་ཙཱ་བའང་ཟེར་བ་དེ་འདྲ་ཞིག་ལགས། ཁྱེད་གནས་གང་ནས་བྱོན་སོགས་དྲིས་པ་ལ། བདག་
གཡའ་ལུང་འཇག་གཤོངས་བྱ་བ་ནས་འོང་། རྗེ་འབྲོག་མིའི་དྲུང་དུ་འགྲོ་བ་ལགས་ཞུས་པས།
སྦལ་ཏིའི་ཞལ་ནས། འོ་ན་དོ་ནུབ་ཁྱེད་རྣམས་ཀྱིས་མུ་གུ་ལུང་དུའང་མི་སླེབ། གཞན་གྲོང་
ཁྱིམ་མི་བདོག་པས་ངེད་ཀྱི་དགོན་པར་བཞུགས། ཞལ་འཕྲོས་འདྲའང་བྱེད་དགོས་པར་གདའ་
གསུངས་ནས་ཁོང་གི་དགོན་པ་སྦལ་ཕུག་ཏུ་ཁྲིད་དེ། དེར་ཁོང་གི་ཞལ་ནས། ཁྱེད་ཀྱི་ནོར་
འདི་པས་རྗེ་འབྲོག་མིའི་དྲུང་དུ་ཆོས་ཁུགས་པ་ལྟ་ཅི་སྨོས་ཏེ་མཇལ་ཁའང་མི་ཁུགས། ལྷག་
པར་ད་ལྟ་སྐུ་མཚམས་མཛད་བདོག་པས་བྱོན་ཤན་འདྲ། རེ་ཞིག་འདིར་བཞུགས། ཁྱེད་
བཞེད་པའི་ཆོས་ངེད་ཀྱིས་འབུལ། དེ་ནས་སྐུ་མཚམས་གྲོལ་བ་དང་ངེད་ཀྱང་དབང་ཞུ་རུ་འགྲོ།
དེ་དུས་ངེད་དང་མཉམ་དུ་བྱོན་ནས་མཇལ་ཁ་དང་གསུང་ཆོས་ཨེ་ཐོབ་གཟིགས་པ་འཐད་གསུངས་
པ་ལ། སྤྱིར་ཐུགས་ལ་བཏགས་ཏེ། བདག་ཁྱེད་དང་ལས་འབྲེལ་ཡོད་མེད་ལ་སོགས་པ་
དཀོན་མཆོག་ལ་བརྟག་པ་ཞིག་ཀྱང་ཞུ་དགོས། མནོ་བསམ་འདྲ་བཏང་དགོས་པས། ལན་
གཏོར་



གདམས་ངག་བྱུང་ཚུལ་གྱི་ཟིན་བྲིས།
སང་འབུལ་གསུངས་པར་དེ་བཞིན་མཛོད་ཅིག་གསུངས་ནས་གནས་ཚང་ཞིག་ཏུ་བསྐྱལ། དེར་
རྗེ་དཀོན་མཆོག་རྒྱལ་པོས་ཚོགས་གཏོར་བཟང་པོ་བཤམས། སྒྲུབ་ཕྲིན་ཐམས་ཅད་རྒྱས་པར་
གྱེར༑ བླ་མ་དཀོན་མཆོག་དང་ཆོས་སྐྱོང་སྲུང་མ་ལ་གསོལ་བ་བཏབ་པས་སྲོད་ལ་མནལ་ལམ་
ཟ་ཟི་མང་པོ་བྱུང་། ཐོ་རངས་མནལ་ལམ་བཟང་ཞིང་ཐུགས་རྒྱུད་ལ་ཏིང་ངེ་འཛིན་སྐྱེ་བ་སོགས་
བྱུང་༑ སང་སྦལ་ཏིའི་ཞལ་ནས་བརྟགས་པ་ཅི་བྱུང་གསུངས་པ་ལ། བརྟགས་པ་བཟང་བར་
བྱུང་སྟེ། དེས་མི་ཆོག །བདག་གི་བླ་མ་ཡང་ཡིན། ཡི་དམ་ཡང་ཡིན། ཨ་ཇོའང་ཡིན་པ་ཞིག་
བདོག་པས་དེ་ལ་ཞུས་ནས་མ་བྱས་པར། བདག་གིས་ཐག་གཅོད་མི་རུང་ཞུས་པས། འོར་ཆེ།
གསང་སྔགས་པ་བྱ་བ་དམ་ཚིག་གཙོ་བོར་འཛིན་པ་ཞིག་དགོས་པ་ཡིན་གསུངས་ནས་མཉེས།
དེར་ཨ་ཇོ་རྒྱལ་ལེ་ལ་ཞུ་ཡིག་བསྐུར་ཏེ་དགོངས་པ་ལེན་དུ་བཏང་བས། རྗེ་བཙུན་གཅེན་གྱིས།
འཁྱིན་ལོ་ལ་ཕྱག་དམ་མཛད་དེ། བདག་གི་ནུ་བོ་འདི་དང་ཁྱེད་ལ་ལས་འབྲེལ་ཡང་འདུག །
ཁྱེད་ཀྱིས་ཕན་ཡང་ཐོགས་པར་འདུག་པས་འདི་ཁྱེད་ལ་བཅོལ་ལོ། །གཏད་དོ་བགྱི་བ་ཡིན་པས་
བརྩེ་བས་སྐྱོངས། ཁྱེད་རང་ལ་བར་ཆད་ཀྱི་ལྟས་ཅུང་ཟད་གདའ་བས་དེ་ཟློག་པའི་ཐབས་ལ་
འབད་པ་མཛོད་གསུངས་ནས་བཀའ་འཁྲོལ། དེར་སྦལ་ཕུག་ཏུ་བཞུགས་ནས་རྩ་རྒྱུད་ལ་ཐུགས་
གཉེར་མཛད། བླ་ཆེན་འབྲོག་མི་སྐུ་མཚམས་གྲོལ་ནས་འཁྱིན་ལོ་དཔོན་སློབ་དབང་གསན་
དུ་བྱོན་པའི་ཟླ་ལ་བྱོན་པས་བླ་ཆེན་དང་མཇལ། བྱིན་རླབས་ཞུས་པས་དབུ་སྐྲ་ལ་ཡུན་རིང་
པོའི་བར་དུ་བཟུང་ནས། བན་ཆུང་ཁྱོད་ཀྱི་སྒྲའི་རེག་བྱ་འདི་དང་། གཞན་གྱི་རེག་བྱ་གཏན་
ནས་མི་འདྲ། ཁྱོད་ཚང་གི་མི་རིགས་འདིས་སངས་རྒྱས་ཀྱི་བསྟན་པ་དཀར་འབྱམས་ལ་གཏོང་
བའི་མིའི་རིགས་ཡིན་གསུངས། འཁྱིན་ལོས་འདི་ལའང་དབང་གནང་དགོས་ཞུས་པས།
འདིས་དབང་ཐོབ་བམ་གསུངས་པ་ལ། བླ་མ་ཆེན་པོའི་ཕྱག་བཞེས་ལ་ཐོག་མར་ཆོས་སྒོ་
འབྱེད་པའི་དབང་། བར་དུ་དམ་ཚིག་གསོ་བའི་དབང་། མཐར་རྟོགས་པ་གསལ་འདེབས་པའི་



དཔལ་ས་སྐྱའི་རིག་མཛོད།
དབང་ཞེས་གསུམ་གནང་བའི་སྲོལ་འདུག་པ་བཞིན། ཆོས་སྒོ་འབྱེད་པའི་དབང་དེ་བདག་གིས་
བགྱིས་ལགས་ཞུས་པས་ལེགས་གསུངས། དེར་བླ་ཆེན་དཔོན་སློབ་སྒྲུབ་མཆོད་མཛད་པའི་
ཕྱག་ཕྱིར་ཡང་བཞུགས་ཆོག་པ་བྱུང་སྟེ། ཀྱེ་རྡོ་རྗེའི་དབང་ནུབ་གསུམ་པ་ཞིག་ཐོབ། སླར་ཁོང་
དཔོན་སློབ་ཚོ་སྦལ་ཕུག་ཏུ་བྱོན། རྒྱུད་ཀྱི་འཆད་ཉན་མཛད་པའི་སྐབས་ཟླ་བ་བཅོ་བརྒྱད་
སོང་བ་ན་འཁྱིན་ལོ་ཙཱ་བ་སྒྲ་དང་འོད་དང་མེ་ཏོག་གི་ཆར་དང་བཅས་ཏེ་གློ་བུར་དུ་སྐུ་གཤེགས།
དེར་འཁྱིན་ལོ་ཙཱ་བའི་ཕྱག་རྫས་ཐམས་ཅད་རྟ་བཅུ་བདུན་གྱི་བླ་ཁལ་འོག་ཁལ་དང་བཅས་པ་
ཁྱེར་ནས་བླ་ཆེན་ལ་ཕུལ། ཆོས་ཞུ་བར་གསོལ་བ་བཏབ་པས། ཕ་ཤི་ནས་མེས་པོ་ཅན་སྙེག་
གམ་སྙེག་པར་མ་ནོར། ཆོས་འདོད་ན་ནོར་ཁྱེར་ལ་ཤོག་གསུངས། དེར་འཇག་གཤོངས་སུ་
བྱོན༑ སྐུ་མཆེད་ནོར་བགོས་མཛད། ཁོང་རང་གི་ཐོབ་སྐལ་གྱི་ཞིང་ཐམས་ཅད་བཙོངས་
པས་རྟ་བཅུ་གསུམ་ཁལ་དང་བཅས་པ་རྙེད། དེ་དག་ཁྱེར་ནས་མུ་གུ་ལུང་དུ་ཕུལ་བས། རྟ་
འདི་པ་ངས་མི་སོས། ཁྱོད་རང་ཁྱེར་ནས་གཞན་ནོར་ཁྱེར་ཤོག་གསུངས་པ་ལ། ནོར་བུའི་
ཕྲེང་བ་ཞིག་ཕུལ་ནས་འདི་རྩྭ་རིན་མཛད་པ་ཞུ་ཞུས། བསྙད་མེད་གསུངས་ནས་བཞེས།
རྒྱུད་ཀྱི་བཤད་པ་ཡོངས་སུ་རྫོགས་པ་བསམ་མི་ཁྱབ་ལ་སོགས་པའི་གདམས་པ་འགའ་ཡང་གནང་།
དེ་ནས་གསུང་ངག་རིན་པོ་ཆེ་ཞུས་པས། ངས་གདམས་པ་རྫོགས་པ་ལ་གཞུང་མི་འཆད།
གཞུང་རྫོགས་པ་ལ་གདམས་ངག་མི་འཆད་པའི་དམ་བཅའ་བྱས་པ་ཡིན་གསུངས་ནས་མ་གནང་།
དེ་ལྟར་ལྔའམ། བུ་བཞིའི་ནང་ནས་གཞན་ཕན་ནི་རྗེ་བཙུན་འདི་ཁོ་ན་ཆེ་བ་ཡིན་གསུངས།
ཕྱི་ཚར་བུ་གཅིག་པོ་བླ་མ་མངའ་རིས་པ་ནི། ཡབ་པུ་ཧྲངས་པའི་བཙུན་པ་བླ་མ་རྡོ་རྗེ་
ཕུར་པ་ཟེར་བ་ཞིག་བྱང་གི་ཡོབ་སོ་བྱ་བར་མི་ཤི་བའི་རྒྱུན་འཛིན་ལ་བསྡད་པའི་ཚེ་དེའི་བུད་
མེད་དང་འདུས་པ་ལས་ཁོང་འཁྲུངས། བྱིས་པའི་དུས་ཡབ་ཀྱིས་ཁྱོད་བཙུན་པའི་བུ་ཡིན་
པས་ཡོན་ཏན་དགོས། དེའང་ཀློག་ཤེས་དགོས་པས་འདི་ཀློག་ཟེར་ནས་བསླབ་བཏུས་ཀྱི་པོ་



གདམས་ངག་བྱུང་ཚུལ་གྱི་ཟིན་བྲིས།
ཏི་ཞིག་གཏད་ནས་ཁོང་རང་ཆོས་འདོན་ལ་སོང་། དེ་འཁོར་ནས་འོངས་པ་ན་ཁོང་བྱིས་པའི་
ཁྲོད་ན་རྩེ་ཞིང་བཞུགས་འདུག་པས། ཁྱོད་བྱིས་པ་གཞན་དང་འདྲའམ། ཀློག་མི་སློབ་པ་འདི་
བཞིན་བྱེད་པ་ཞེས་འབར་བས། ཀློག་རྒྱུ་མི་གདའ་གསུངས། བསླབ་བཏུས་ཀྱི་པོ་ཏི་གར་
སོང་བྱས་པས། དེ་ཡི་གེ་བུ་ཆུང་ཡན་ཆད་བློ་ལ་ཟིན་ཡོད་གསུངས། ནང་དུ་ཁྲིད་ནས་རྒྱུགས་
མནན་པས། མཆན་བུ་ཕྲ་མོ་ཡན་ཆད་མ་འདྲེས་པར་ཐུགས་ལ་ཟིན་འདུག་པ་ན། ཡབ་ངོ་
མཚར་སྐྱེས་པས། དེར་མ་ཟད་ཁ་སང་ནས་བརྗེད་པ་ཡིན། ད་ང་རང་གི་དྲན་པ་གསོས་ཡོད་
གསུངས་ནས་སྤྱོད་ཕྱོགས་ལ་སོགས་པའི་ཆོས་མང་པོ་ཐུགས་ནས་གསུངས། མདོར་ན་རིག་
པའི་གནས་ཐམས་ཅད་ཅིའང་བསླབ་མ་དགོས་པར་རང་རྡོལ་དུ་མཁྱེན། ཡུལ་དེ་ན་པཎྜི་ཏ་རྒན་
པོ་བྱ་བ་ཞིག་ཡོད་པས། རཏྣ་ཀཱིརྟི་ཁྱོད་ཚེ་སྔ་མའང་ཐེག་པ་ཆེན་པོའི་ཆོས་ལ་སྤྱད། སྐྱེ་བ་
འདིར་ཡང་སྤྱོད་པ་ངོ་མཚར་ཆེ། རིགས་རུས་མིང་ལ་སོགས་པ་བླ་མའི་དམ་ཚིག་གིས་བཤད་
པ་མེད་ཟེར་ལུང་མ་བསྟན། དེ་ལྟར་དགུང་ལོ་བརྒྱད་ཡན་ཆད་ལའང་སློབ་མ་མང་པོ་དཀྲི་བར་
མཛད་པ་ཡོངས་སུ་རྫོགས་པའི་མཁས་པ་ཆེན་པོ་དེས་མུ་གུ་ལུང་དུ་བྱོན། ནོར་ལོངས་སྤྱོད་
དཔག་ཏུ་མེད་པ་ཕུལ། རྣམ་དཔྱོད་དང་ཐུགས་རབ་ལ་སོགས་པས་ཀྱང་མཉེས་ནས་གཞུང་
ཡོངས་སུ་རྫོགས་པར་གནང་། རྒྱུད་སྟོན་ཡང་བླ་མ་འཁོར་སློབ་དང་བཅས་པ་ཉིས་བརྒྱ་ཙམ་ལ།
བླ་མའི་དྲུང་དུ་ཤ་ཁོག་བརྒྱ། མར་སྲང་བརྒྱ། ཡུམ་ལ་ཤ་ཁོག་དང་མར་སྲང་ལྔ་བཅུ་ལྔ་བཅུ།
སྲས་གཉིས་ལ་ཉི་ཤུ་རྩ་ལྔ་རེ། གྲྭ་པ་ཐམས་ཅད་ལ་མི་རེ་ལ་ཤ་ཁོག་རེ་དང་མར་སྲང་རེ་ལ་
སོགས་པ་བཟང་ཐག་ཆོད་པ་བཏང༌། སླར་ནང་བརྩེ་སྐོར་གྱི་ཚུལ་དུ་བླ་མ་ཡབ་ཡུམ་ནང་
འཁོར་དང་བཅས་པ་ཁོང་རང་གི་བྲང་ཁང་དུ་གདན་དྲངས་ནས་སྟོན་མོ་བཟང་པོ་སླར་འབུལ་
ནོད་རྒྱ་ཆེན་པོ་དང་བཅས་པ་བྱས། དེའི་ཚེ་ཁོང་གི་བླ་ཆེན་གྱི་གསུང་ལ་ཟིན་བྲིས་མཛད་པའི་
རྒྱུད་ཀྱི་དཀའ་གནས་ཤིག་ཡོད་པ། ས་ཀ་ལི་ན་ཡོད་པ་ལ། བླ་ཆེན་གྱིས་གཟིགས་ནས།



དཔལ་ས་སྐྱའི་རིག་མཛོད།
ཡས་ཀྱིས་འདི་ལྟ་བུ་མཁྱེན་པ་རྡོ་རྗེ་སྙིང་པོ་འཇིག་རྟེན་དུ་བྱོན་པ་ལྟ་བུར་གདའ། འདི་ངེད་ལ་
དགོས་པ་གདའ་གསུངས་ནས་ཁྱེར། ཕྱིས་ཞུས་པས་བླ་མ་རང་གི་དཔེ་ཆའི་ཟླ་ལ་འཚེབས་
ནས་མ་བྱུང་གསུངས་གནང་དུ་མ་བཞེད། གདམས་ངག་གསོལ་བ་བཏབ་པས་ཆོས་དགོས་
ན་ནོར་ཁྱེར་ལ་ཤོག་གསུངས། དེར་ཀོང་པོར་བྱོན་པས་གདུལ་བྱ་ཆེན་པོ་བྱུང་། རྟ་ཉི་ཤུ་རྩ་
དྲུག་དུས་གཅིག་ལ་བྱུང་བས་གཅིག་ལ་ཁོང་རང་གི་ཆིབས་པ་མཛད། གཞན་རྟ་བཟང་ཐག་ཆོད་
པ་ཉི་ཤུ་རྩ་ལྔ་ཁལ་དང་བཅས་པ་ཕུལ། ཁོང་གི་མནལ་ལམ་དུ་བླ་ཆེན་གྱི་མཛོད་ཡིན་ཟེར་བའི་
སྒོ་སྐྱ་ཁྲིག་གེ་བ་མང་དུ་འདུག་པ་ལ། གཅིག་གི་ལྡེ་མིག་གཏད་པ་རྨིས་ཏེ། རྗེ་ལ་གསུང་ངག་
གི་མཛོད་མང་དུ་མངའ་བར་གདའ་སྟེ་འབངས་ལ་མི་གནང་བར་གདའ་ཞུས་པས། ཁྱོད་ལ་
མི་སྦྱིན་ན་སུ་ལ་སྦྱིན་གསུངས་ནས། བསམ་མི་ཁྱབ་ལ་སོགས་པ་གདམས་ངག་འགའ་གནང་།
མདོར་ན་གཞུང་རྫོགས་པའི་སློབ་མ་ཐམས་ཅད་ཀྱི་ནང་ནས་མཆོག་ཏུ་གྱུར་པ་བླ་མ་མངའ་རིས་པ་
འདི་ཡིན་གསུངས། །
གཉིས་པ་གདམས་ངག་རྫོགས་པའི་སློབ་མ་ནི། ཐ་མར་ཐོབ་པ་ལྷ་བཙུན་ཀ་ལི། འབྲིང་དུ་ཐོབ་
པ་འབྲོམ་དེས་པ་སྟོན་ཆུང་། རབ་ཏུ་ཐོབ་པ་སེ་མཁར་ཆུང་བ་དང་གསུམ་ཡིན་ལ། དེ་དག་ཀྱང་ལམ་
ཡོངས་སུ་རྫོགས་པར་ཐོབ་པར་འདྲ་མོད་ཀྱི། གཞན་ཕན་ཆེ་ཆུང་གི་སྒོ་ནས་རབ་འབྲིང་ཐ་མར་
བཞག་པ་ཡིན་ཏེ། དེའང་ལྷ་བཙུན་ཀ་ལི་ནི་མངའ་བདག་དཔལ་ལྡེའི་སྲས་ཡིན་ལ། ཁོང་མ་གཅིག་
གི་མིང་པོའང་ཡིན་པས་གཉེན་སྲེད་ལ་དགོངས་ནས་གདམས་ངག་རྫོགས་པར་གནང་མོད། གཞོན་
ནུ་ལ་གཤེགས་ནས་གཞན་ཕན་ནི་ཅིའང་མ་བྱུང་ཡང་། ཉེ་འབྲེལ་གྱི་སྟོབས་ཀྱིས་ཐོབ་པ་ཞེས་བྱ་བ་
ཡིན་གསུངས། །
གཉིས་པ་འབྲོམ་དེས་པ་སྟོན་ཆུང་ནི། མདོ་སྨད་ན་འབྲོམ་ཙཎྜ་ཝརྟི་ཞེས་བྱ་བ་ཞིག་རིམ་
བཞིན་ཡར་འོངས་ཏེ། འཕན་ཡུལ་གྱི་འཆད་ཁ་ཞེས་བྱ་བར་ཆགས་པའི་རིགས་བརྒྱུད་ཁྲོ་རྒྱལ་
ཁན་སྤྱི་



གདམས་ངག་བྱུང་ཚུལ་གྱི་ཟིན་བྲིས།
ཡེ་ཤེས་ཞེས་བྱ་བ་ལ་སྲས་ཆེ་བ་འབྲོམ་དེས་པ་ཤཱཀྱ་རྒྱལ། འབྲིང་དེས་པ་སྟོན་ཆུང་། སྲིང་
མོ་ནམ་མཁའ་རྡོ་རྗེ་ཞེས་བྱ་བ་ལྕམ་སྲིང་གསུམ་བྱུང་བ་ལས། དེའང་ཁོང་འདི་པ་སྔགས་རྙིང་མ་
བའི་བརྒྱུད་པ་སྤྱིར་མ་མོ་རྦོད་གཏོང་དང་། དེའི་ནང་ནས་ཀྱང་ལྷ་མོ་སྲོག་སྒྲུབ་ཅེས་བྱ་བ་ལ་
མཁས་པ་ཞིག་ཡིན་ལ། དེའི་ཚེ་ཁོང་ལ་མཁའ་འགྲོས་ལུང་བསྟན་ནས། ཀླག་པ་ལ་ལ་ལམ་
བྱས་ཏེ་ཕྱིན་པས་བསམ་ཡས་བར་ཁང་ནས་ལྷ་མོའི་མདེའུ་ཐུང་སོར་བཞི་ཞེས་བྱ་བའི་མན་ངག་
ཅིག་གཏེར་ནས་ཐོན་ཏེ། དེའི་ནང་བཞིན་བསྒྲུབས་པས་ཞག་ཉེར་གཅིག་ནས། ལྷ་མོའི་
ཞལ་ཟླ་བ་ཤར་བ་ལྟ་བུའི་འོད་ཟེར་དང་བཅས་པ་མངོན་སུམ་དུ་གཟིགས་ནས་ལབ་རྒྱུ་ཡོད་ན་
ལོབས། རིངས་པ་ཡོད་གསུངས་པ་ལ། ཁོང་རང་གི་སྙིང་ན་བའི་དགྲ་གསུམ་གྱི་མིང་དུས་
གཅིག་ཏུ་སྨོས་ནས་འདི་རྣམས་ཚར་གཅོད་དགོས་གསུངས་པས། སང་ནུབ་དགྲ་དེ་གསུམ་གྱི་
མགོ་བོ་དུས་གཅིག་ཏུ་དཀྱིལ་འཁོར་གྱི་ཁར་བསྐྱུར་ཏེ། ཁོང་རང་གསུམ་ལ་འཁོར་བདུན་
བདུན་དང་བཅས་པའང་ཟེར། དགྲ་བདུན་ལ་འཁོར་གསུམ་གསུམ་དང་བཅས་པའང་ཟེར་ཏེ།
དེ་དག་ཞག་བདུན་ནས་འཆི་བས་དུས་ཐོབ་ཟེར་དུ་བྱུང་བར། དེར་དགྲ་རྣམས་ལ་ལན་བཏང་
ནས༑ ཁྱེད་རང་ཚོ་ཟ་རྒྱུ་ཡོད་ན་ཟོ། གོན་རྒྱུ་ཡོད་ན་གོན་པ་སོགས་གྱིས། ཞག་འདི་ཙམ་
ན་འཆིའོ་ཞེས་དུས་བཏབ་པས། ཞག་བདུན་གྱི་ཁོངས་སུ་མི་ཉི་ཤུ་རྩ་ལྔ་ཁྲག་སྐྱུགས་ནས་ཤི།
དེར་མཐུའི་གྲགས་པ་ནམ་མཁའ་དང་མཉམ་པར་གྱུར་ཏེ། གུས་འདུད་བྱེད་མཁན། རྒྱབ་
དཔུང་འཆོལ་མཁན་སོགས་ནོར་འབུལ་བ་གྲངས་མེད་པ་བྱུང་ནས་ཤིན་ཏུ་ཕྱུག་པར་གྱུར་མོད།
ཁོང་རང་མི་དེ་ཙམ་དུས་གཅིག་ཏུ་བསད་པས་ཐུགས་སྐྱོ་སྟེ། མཐུ་རྣམས་གཅུང་པོ་འོད་ཟེར་
རྡོ་རྗེ་ཞེས་བྱ་བ་ལ་བསླབས། སྡིག་པ་བཤགས་པའི་ཐབས་སུ་དགེ་རྩ་དུ་མ་བྱས། ཇོ་མོ་
གཉིས་ཡོད་པའི་ཆེན་མ་དེ་ཕྱག་ཕྱིར་ཁྲིད། ཆུན་མ་སྲས་སོགས་འཁྲུངས་པ་ཞིག་ཡོད་པ་
དེ་དེས་པ་ཤཱཀྱ་རྒྱལ་ལ་སྦྱོར་གཏོད་བྱས། འཁོར་སུམ་ཅུ་ཙམ་དང་བཅས་པ་ནོར་མང་དུ་ཁྱེར་



དཔལ་ས་སྐྱའི་རིག་མཛོད། །
ནས་མུ་གུ་ལུང་ལ་གཏད་ནས་བྱོན་པས་བར་ལམ་དུའང་འབུལ་བ་བྱེད་མཁན་དུ་མ་བྱུང་སྟེ།
ལོངས་སྤྱོད་མང་པོ་དང་བཅས་པ་བདེ་བར་སླེབས། བླ་ཆེན་ལ་འབུལ་བ་ཆེན་པོ་བྱས།
ཁྲིད་སྟོན་བཟང་ཐག་ཆོད་པ་བཤམས། གདམས་ངག་ཞུས་པས་གནང་སྟེ། དེའང་ཁོང་གི་
ཆོས་ཐུན་རེ་ལ་ཡོན་གསེར་ཞོ་རེ། ཞབས་གདན་ཟབ་ཆེན་ཁ་རེ་དང་། དེ་ཟད་ནས་རྗེས་སུ་
དར་ཁ་རེ། ཆོས་གཏོར་མི་གཉིས་ཀྱིས་ཐེག་ཙམ་རེ་ཕུལ་ཞིང་ཞུས། གདམས་ངག་ཕལ་ཆེ་བ་
རྫོགས། ཆོས་ཐུན་བཞི་ཙམ་ལུས་པ་ན། གསེར་ཟད་དེ་རྒྱུ་མཚན་ཞུས། གསེར་གྱི་ཚབ་ལ་
གཞན་ཕུལ་བས་ཆོག་གམ་ཞུས་པས། གསེར་ཟད་ན་ངའི་ཆོས་ཀྱང་ཟད་གསུངས་ནས་ཐུན་
བཞི་ཙམ་དེ་གནང་དུ་མ་འདོད། དེར་ཡུམ་ལ་སྔར་ཕུལ་བའི་གསེར་ལ་རིན་མང་པོ་ཕུལ་ནས་
ཉོས་ཏེ། ད་གསེར་གྲུབ་བདོག་ཞུས་པས། གདམས་ངག་གི་འཕྲོའང་ལེགས་པར་གནང༌།
དེའི་སྐབས་ཤིག་ཏུ། ཁོང་གི་ཇོ་མོའི་མནལ་ལམ་དུ་ནུབ་ཕྱོགས་ནས་བུད་མེད་མང་པོ་བར་
སྣང་ལ་འཕུར་བྱུང་ནས་ཁྱོད་ཀྱི་ཁྱོ་བོ་འདི་ད་སང་ཨུ་རྒྱན་དུ་འབྱོན། རང་རེ་རྣམས་ད་ལྟ་བསྡོངས་
ནས་ཕྱིན་པ་མི་དྲག་གམ་ཟེར་ཕྱག་ནས་ཁྲིད་དེ་འཕུར་ཕྱིན་པའི་མནལ་ལམ་བྱུང་། དེ་འབྲོམ་
ལ་ཞུས་ནས་འདི་ལ་ཟློག་པའི་ཐབས་འདྲ་མི་ལེགས་སམ་ཟེར། འབྲོམ་གྱིས་བླ་ཆེན་ལ་ཞུས་
པས༑ བླ་ཆེན་གྱི་ཞལ་ནས། འོ་དེ་ངའང་ལབ་དགོས་བསམ་པ་ཡོད་པ་ཡིན་ཏེ། བརྗེད་ནས་
ད་བར་འགྱངས། བཟློག་པར་འདོད་ན། ཁྱེད་རང་གི་ཇོ་མོ་ཁྲུས་བྱས། རྒྱན་དུ་མས་བརྒྱན་ཏེ་
ངའི་གཟུངས་མར་ཞག་བདུན་ཕུལ། ཡོ་བྱད་ཐམས་ཅད་ལ་སྤོང་ཐག་བཟང་པོ་བྱས་ན་བཟློག་
སྟེ༑ ཁྱེད་དབུས་པ་བྱ་བ་ནོར་ལ་ངན་པས་ཇི་ལྟར་བྱེད་དམ་གསུངས་པ་ལ། བླ་ཆེན་གྱི་ཇོ་མོ་
ཤིན་ཏུ་སྐྱེངས་ནས། འདིས་ན་ནིང་དེ་ནས་ལོ་དེ་ཙམ་གྱི་བར་ལ་འབུལ་བ་ཞབས་ཏོག་དེ་ལྟ་
བུ་བྱས་ནའང་། ཁྱེད་དབུས་པ་ནོར་ལ་ངན་བྱ་བ་འདི་འདྲ་གསུང་མཁན་མི་འོང་ཞུས་པས་
ཁོང་རང་ལ་ཕན་དུ་རེ་བ་ཡིན། ང་ལ་ནི་ཁྱད་མེད་གསུངས། འབྲོམ་བྲང་ཁང་དུ་བྱོན་པས།



གདམས་ངག་བྱུང་ཚུལ་གྱི་ཟིན་བྲིས།
ཇོ་མོ་ནི་ལུས་གནད་བཅས་ཏེ་ཟིལ་པ་ཁྲོམ་མེར་བཞུགས་འདུག་པ་ལ། ཁྲུས་ཀྱི་བྱ་བ་ལ་
སོགས་པའི་བསླབ་བྱ་མཛད་པས་ཅིའང་མི་ཟེར། སླར་གཟིགས་པས་ཁོང་ནི་མཁའ་སྤྱོད་དུ་
གཤེགས་གྲུབ་འདུག །དེར་ཇོ་མོའི་སྐུ་རྒྱན་སོགས་ཐམས་ཅད་བླ་ཆེན་ལ་འབུལ་བ། མང་
མཁར་དྲིལ་ཆེན་པ་སྤྱི་ལ་སྟོན་མོ། འགྱེད་སོགས་དཔག་ཏུ་མེད་པ་བསྒྲུབས་པས། འབྲོམ་
གྱིས་མི་ཟད་པའི་བང་མཛོད་ཁ་ཕྱེ་བ་ཡིན་བྱ་བའི་གྲགས་པའང་བྱུང༌། དེ་ལྟར་ལོ་བརྒྱད་ཀྱི་
བར་བཞུགས། དུས་རྒྱུན་དང་ཁྱད་པར་གྱི་ཞབས་ཏོག་བློས་མི་འཁྱུད་པས་མཉེས་པར་བྱས།
གདམས་ངག་ཀྱང་རྫོགས་པར་ཐོབ། དེར་ཁོང་དཔོན་སློབ་ཡུལ་དུ་འབྱོན་པར་བཞེད་ནས།
ཁོང་རང་གི་ཆིབས་པ་དང་དཔེ་ཆ་འགེལ་བ་སོགས་ལ་རྟ་གསུམ་གཡར་པོ་ཞུས་པས། བླ་ཆེན་
གྱི་ཞལ་ནས། ཁྱེད་དག་གཞོག་སློང་བྱེད་པར་འདུག་སྟེ། བླ་མས་སློབ་མ་ལ་འབུལ་བ་བྱེད་
པའི་བབ་ཐོབ་མེད། ཁྱེད་རང་ཡུལ་དུ་མི་འགྲོ་བར་བསྡད་པས་ཆོག་གསུངས་པ་ལ། འཁོར་
རྣམས་ཚིག་པ་ཟོས་ཏེ་སྐུར་པ་དུ་མ་བཏབ། ཁོང་རང་ཡང་ཐུགས་ཅུང་ཟད་ཆད་དེ། ད་ཕྱིན་
མུ་གུ་ལུང་རྡོ་རྗེ་གདན་དུ་སོང་ཞིང་། བླ་ཆེན་ཤཱཀྱ་ཐུབ་པར་སོང་ཡང་ཅུང་འོང་ཉན་མི་འདུག །
ད་རང་ཡུལ་ནས་ནོར་དེ་ཙམ་ཁྱེར་ནས་འདིར་ཡུན་རིང་པོར་བསྡད་པའི་མཐར། ཡུལ་དུ་རྐང་
ཐང་ལ་ལོག་ན་ངོའང་ཚ་བས་ཐོག་མར་རྟ་འདྲ་འཚོལ་དུ་འགྲོ་གསུངས་ནས་དིང་རི་ཕྱོགས་ལ་
བྱོན་པས། བླ་ཆེན་གྱི་ཐུགས་སྲས་ཡིན་ཟེར་གྲགས་པ་ཆེན་པོ་བྱུང་། ཆོས་ཞུ་བ་དང་འབུལ་
བ་བྱེད་པ་དུ་མ་བྱུང་སྟེ། རྟ་ཉི་ཤུ་ཙམ་བྱུང་། དེར་སློབ་མ་འགའ་ལ་བསམ་མི་ཁྱབ་ཀྱི་བྱིན་
རླབས་མཛད་པས་ཤངས་ཁྲག་རྡོལ་ཏེ་གྲངས་ནད་ཀྱིས་ཐེབས། དེའི་ཐོ་རངས་ཁོང་ལ་མངོན་
ཤེས་ཆེན་པོ་ཤར་ཏེ། ངའི་བླ་མ་དེ་རྡོ་རྗེ་འཆང་དངོས་ཡིན། ངའི་སྣོད་བརྟགས་པར་འདུག་
པ་ལ་ངས་དེ་མ་གོ་བས་ཅུང་ཟད་ལན། འོན་ཀྱང་བར་དོར་རྗེས་སུ་འཛིན་པར་འདུག །
ངའི་ཆས་ཀ་གང་ཡོད་དང་རུས་པ་འདི་ཕྱག་ཏུ་ཕུལ། ཁྱེད་རང་རྣམས་གདམས་ངག་ཞུས་ན་



དཔལ་ས་སྐྱའི་རིག་མཛོད།
ངའི་དཀའ་སྤྱད་ཙམ་མི་དགོས་པར་གདམས་ངག་གནང་བར་འདུག་བྱ་བ་ལ་སོགས་པའི་ཞལ་
ཆེམས་བཞག་ནས་མྱ་ངན་ལས་འདས། དེར་གདུང་ཞུགས་ལ་ཕུལ་བས་སྒྲ་འོད་དང་མེ་ཏོག་
གི་ཆར་ལ་སོགས་པ་བྱུང་། སློབ་མ་རྣམས་ཀྱིས་གདུང་དང་། རྟ་བཅུ་བདུན་གྱི་བླ་ཁལ་འོག་
ཁལ་སོགས་ཁྱེར་ཏེ་མུ་གུ་ལུང་གི་མདའ་ན་ཡར་དུང་འབུད་ཀྱིན་ཕྱིན་པས། བླ་ཆེན་རྒྱུན་གཏོར་
མཛད་ཅིང་བཞུགས་པས་གསན་ནས། ངའི་སྙིང་བཏོན་པ་སྙམ་བྱེད། ལྟོས་དང་གསུངས།
བལྟས་པས་ཁོང་རྣམས་སུ་འདུག །ལོ་རྒྱུས་ཞུས། ནོར་རྣམས་ཕུལ་བས། གདུང་སྐུ་པང་དུ་
བཞེས༑ བུས་ཕ་སྙེགས་སམ་གསུངས་སྤྱན་ཆབ་བཏང་། ང་ལ་བླ་མ་འདྲའི་ཞལ་ནས་སློབ་
མའི་སྣོད་རྟོགས་ཤིག་གསུངས་པ་ཡིན་ཏེ། ཧ་ཅང་བརྟགས་དྲགས་པའི་སྐྱོན་འགའ་རེ་བྱུང་།
ཁྱེད་རྣམས་ཀྱི་ཁྲོད་ན་གདམས་ངག་འདོད་པ་ཡོད་ན་སྦྱིན་གྱིས་གསུངས་པ་ལ། གདམས་
ངག་ཞུ་མཁན་ཆེར་མ་བྱུང་མོད། ཁོང་རྣམས་ཀྱིས་ཀྱེ་རྡོ་རྗེའི་དབང་ཞིག་ཞུས། དེའི་ཁྲོད་
ནས་འཕན་ཡུལ་བ་སྨ་ར་སེར་པོ་དང་
། རོག་པོ་བྱ་བ་གཉིས་དང་། འཕགས་པ་ཆོས་སྣང་
ཞེས་བྱ་བ་སྟེ་ཁོང་གསུམ་པོས་གདམས་པའི་གསལ་འདེབས་ཙམ་ཞུས། མདོར་ན་འབྲོམ་
འདིས་ནོར་ལོངས་སྤྱོད་ཀྱིས་གདམས་པ་རྫོགས་པར་ཐོབ་ཅིང་། ཞིབ་མོ་རྡོ་རྗེ་ནས་བརྒྱུད་པ་
འཕེལ་བ་མེད་གསུང་བ་ཡོད་མོད། ཅུང་མི་བདེན། འདི་ནས་བརྒྱུད་པ་དྲུག་བདུན་ཙམ་གྱི་
བར་དུ་བྱུང་། དེ་ནས་མ་བྱུང་བས་འབྲིང་དུ་བཞག་གསུངས། །
གསུམ་པ་སེ་མཁར་ཆུང་བ་ནི། ཁོང་གི་འཁྲུངས་ས་མདོག་སྨད་ཕྱི་འབུམ་པ། རུས་སེ་
ཡིན༑ དེ་ལ་སྐྱ་ཚོ་དང་ལྕེ་ཚོ་གཉིས་ལས། ལྕེ་ཚོ་ཞེས་བྱ་བ་དེར་སྐྱེས་ཚད་ལྕེ་བདེ། བློ་རྣོ།
གྲེ་བ་སྙན། གཟུགས་བཟང་། བྱད་ལེགས་པར་འོང་བ་དེ་འདྲའི་རིགས་སུ་འཁྲུངས། ཁོང་
ལ་གཡག་མང་པོ་ཡོད་པ་ལ། སྟོན་ཞིག་གི་ཚེ་གཡག་རྫི་དེ་ལས་ཀ་གཞན་གྱིས་བྲེལ་ནས།
ཁོང་རང་རི་ལ་གཡག་འཚོ་རུ་བྱོན་པས། མུ་གུ་ལུང་གི་ཐད་ཙམ་ན་ནམ་མཁའ་ཕལ་ཆེར་ཤིན་
།



གདམས་ངག་བྱུང་ཚུལ་གྱི་ཟིན་བྲིས།
ཏུ་དྭངས་པ། སྤྲིན་དཀར་པོ་ཞིང་ཁལ་གཅིག་གི་ས་ཙམ་ཞིག་གི་མཐའ་འཇའ་ཚོན་དུ་མས་བསྐོར་
ནས་ཡོད་པ་ལ་ཕྱོགས་ཐམས་ཅད་དུ་འཇའི་སྣ་ཆ་ཕྲ་བུན་ནེ་ཡོད་པ་ཞིག་གཟིགས་མ་ཐག །
ཕ་གིའི་འོག་ན་ངེས་པར་སངས་རྒྱ་བའི་ཆོས་སྟོན་པའི་བླ་མ་ཞིག་ཡོད་ཐག་ཆོད་སྙམ། ཡིད་
ལ་དགའ་བ་དང་སྐྱོ་བ་མཉམ་པོ་ཞིག་སྐྱེས། མི་ཚུགས་པ་ལྟ་བུ་བྱུང་བ་ན། དེ་ནས་ཕ་ཚད་
ཕྱིན་པ་ན་གཞོན་པ་འདྲ་སྤང་རྐོ་ཡིན་འདུག་པའི་ཙར་བྱོན་ནས། ཡས་ཚོ། སྤྲིན་དཀར་པོ་ཕ་
གིའི་འོག་ན་གང་ཡོད་པ་གདའ་གསུངས་པས། དེ་པ་ན་རེ། ཕ་གི་སྤྱིར་ཀོ་ཆག་གཞུང་བྱ་
བའི་ཐད་ཡིན། དེའི་ནང་ནས་ཀྱང་མང་མཁར་མུ་གུ་ལུང་བྱ་བའི་ཐད་ཡིན་པར་གདའ། དེ་
ན་བླ་མ་འབྲོག་མི་ལོ་ཙཱ་བ་བྱ་བ་མི་ལ་སངས་རྒྱས་འཆོས་ཤེས་པ་ཞིག་ཡོད་པར་གདའ་ཟེར་
བ་གསན། སྤྱན་ཆབ་འཁྲུགས། བ་སྤུ་ལངས། ཐུགས་བརྗོད་མེད་དུ་རེ་ཞིག་བརྒྱལ།
དེ་སངས་ཙ་ན་བླ་མ་དེ་དྲན་ནས་མི་ཚུགས་པ་ལྟ་བུ་བྱུང༌། གཞོན་པ་དེ་རྣམས་ཀྱང་ལུས་
སེམས་ཚུགས་མི་ཐུབ་པ་ལྟ་བུ་བྱེད་ཅིང་། ངེད་རང་རྣམས་བླ་མ་དེའི་དྲུང་དུ་མི་འགྲོའམ་ཟེར་
ཞིང་༑ ལག་པ་སྦྲེལ་ནས་གླུ་ལེན་བྲོ་འཁྲབ་བྱེད་ཀྱིན་འདུག །དེ་ནས་ཁོང་གི་གཡག་ཚོ་དེད་
ནས་སྔ་མོར་མར་བྱོན་ཏེ། ཁོང་རང་ལ་ཤིན་ཏུ་བརྩེ་བའི་ཞང་པོ་སྟོན་ཆུང་དར་ཡེ་བྱ་བ་ཞིག་
ཡོད་པ་དེའི་རྩར་བྱོན་ནས། སྔར་མ་ལབ་པའི་གཏམ་འདྲའང་བྱེད། གྲོས་ཁམ་པོ་ཆེ་འདྲའང་
འདྲི་རྒྱུ་འདུག་པས་དོ་ནུབ་འགོལ་ས་ཞིག་ཏུ་འབྱོན་བྱས་པས། ཨ་ཞང་ན་རེ། གྲོས་སོགས་
བྱེད་རྒྱུ་ཆེར་མེད་དམ། གང་ལྟར་དེ་ག་བྱེད་ཟེར། ཤིང་རྒྱབ་གཅིག །ཆང་ཚོད་ཆེན་པོ་གཅིག །
བྲང་ལུམ་བཟང་པོ་གཅིག་ཁྱེར་ནས་བྱུང་། དེར་ཁོང་གཉིས་ཀྱིས་ཁང་སྟོང་ཞིག་ཏུ་བཞུགས།
མེ་བཏང་། ཆང་དང་བྲང་ལུམ་བཞེས་ཤིང་། ཁོང་གི་ལོ་རྒྱུས་རྣམས་གསུངས་ནས། བླ་མ་
དེའི་དྲུང་དུ་ཅིས་ཀྱང་འབྱོན་གསུངས་པས། ཨ་ཞང་ན་རེ། ངས་ཀྱང་སྐད་ཆ་ཚོར་ཏེ། འགྲོ་མ་
ཁོམས། ཁྱོད་ཀྱིས་འགྲོ་མི་ནུས་ཟེར། ཁྱོད་མི་ནུས། ངས་ནུས་ཟེར་མང་པོ་བྱས་པའི་རྗེས་སུ།



དཔལ་ས་སྐྱའི་རིག་མཛོད།
དེས་ན་འུ་ཅག་གཉིས་བསྡེབས་ནས་འགྲོ། ངའི་ཨ་མས་ཁར་སང་འབྲོག་པ་ལས་གསེར་ཞོ་
དྲུག་ཉོས་ནས་བལ་ལ་བཏུམ་ནས་རྩིག་གསེབ་ཏུ་སྦས་སོང་། དེ་བརྐུས་ནས་ཁྱེར། ཁྱེད་
ལའང་སྐྱིན་འཕྲུལ་བྱེད་ཟེར་གྲོས་ཐག་བཅད། ཁོང་གཉིས་བྱོན་པས། ལམ་བར་དུ་འབྲོག་
མིའི་རྣམ་སྤྲུལ་སྔགས་བཙུན་འདྲེས་པ་ཉི་ཤུ་ཙམ་དང་འཕྲད། ལོ་རྒྱུས་བྱས་པས། མུ་གུ་ལུང་
དུ་འགྲོ་ན་ངེད་རྣམས་ལ་ངོ་ཤེས་མང་པོ་ཡོད་པས་ལམ་གྱི་འཇིགས་པ་སྲུང་ཐུབ་ཟེར་ནས་ཁོང་
རྣམས་དང་འགྲོགས་ནས་མུ་གུ་ལུང་དུ་བྱོན། བསོད་ནམས་ཆེ་སྟེ། བླ་ཆེན་ཀྱེ་རྡོར་གྱི་དབང་
ཞིག་གནང་བ་དང་ཐུག །དེར་མཇལ་མ་ཐག་ལུས་སེམས་ཚུགས་མི་ཐུབ་པའི་དད་པ་འཁྲུངས།
སྐུ་ལུས་ལ་དྲོད་མེ་འབར་བ་ལྟ་བུའི་ཁོང་པ་ཚ་ཐིབ་བེ་བ། སྐུ་ལུས་འདར་དྲག་ཁོང་པའི་སྐད་
ཐོན་པ་ཙམ་འདར་བྱུང་བ་ལ། བླ་ཆེན་གྱི་ཞལ་ནས་འབྲོག་གཞོན་ཁྱོད་ཅི་ཉེས་གསུངས།
བདག་སེམས་ལ་བརྗོད་མི་ཤེས་པ་ཞིག་གདའ་ཞུས་པས། བླ་ཆེན་གྱི་ཞལ་ནས། གཞོན་པ་སྣ་
གཟུར་ལ་སོ་འགྲིགས་པ་ཁྱོད་ལ་ངའི་བྱིན་རླབས་ཤིག་འཇུག་འཇུག་འདྲ། ཁྱོད་ཀྱི་རིགས་འདི་
སངས་རྒྱས་ཀྱི་བསྟན་པ་དཀར་འབྱམས་ལ་གཏོང་བའི་རིགས་ཡིན་གསུངས་ནས་མཉེས།
སྤྲུལ་པ་སྔགས་བཙུན་ཚོ་སྔ་དྲོ་གར་སོང་མི་འདུག །ཁོང་གཉིས་ལ་ཀྱེ་རྡོར་གྱི་དབང་ནུབ་
གསུམ་པ་ཞིག་གནང་། དེ་ནས་ཞག་འགའི་བར་རྩ་ལྟུང་གི་བཤད་པ་དང་། ཀྱེ་རྡོར་གྱི་སྒྲུབ་
ཐབས་ཡན་ལག་དྲུག་པ། མཆོད་གཏོར་གྱི་རྣལ་འབྱོར་དང་བཅས་པ་གསུངས་ཤིང་ལེགས་
པར་མཁྱེན། དེ་གྲོལ་མཚམས་ནས་བླ་ཆེན་སྐུ་མཚམས་ལ་བཞུགས། མཇལ་ཁ་དང་གསུང་
ཆོས་ནི་ཅིའང་མ་བྱུང་མོད། །ཁོང་གཉིས་ཀྱིས་ཡུམ་གྱི་ཕྱག་ཕྱི་ལེགས་པར་བྱས། སྟོན་
དཔྱིད་ཀྱི་ལས་ཀ་རྣམས་ཀྱང་རྒྱགས་ལ་བཞུན་པ་བྱས། སྐབས་ཤིག་ཚོགས་འཁོར་གཅིག་གི་
ཚེ་གླུ་ལོང་གསུངས་པ་ལ། གཞན་ཤེས་མཁན་མ་བྱུང་བར། ཡུམ་གྱིས་ཁ་སེང་གི་བྱང་པའི་
གཞོན་པ་དེས་ཤེས་ཀྱིན་གདའ་བས་འབོད་དམ་ཞུས་པས་རུང་གསུངས། གླུ་བླངས་པས་ཤིན་



གདམས་ངག་བྱུང་ཚུལ་གྱི་ཟིན་བྲིས།
ཏུ་མཉེས། དེའང་རྗེ་སེ་འདི་བྱད་གཟུགས་བཟང་ལ་གསུང་སྙན་པ། གླུ་སོགས་ཤིན་ཏུ་
མཁས་པ་ཞིག་ཡིན་པས་ཡུམ་གྱིས་ཐུགས་ལ་འདོགས་པར་བྱས། ལྟོ་སོགས་བཟང་པོ་བྱིན་
རུང་༑ དཀོར་ཆེ་བར་དགོངས་ནས། ཡུར་མ་སོགས་ཀྱི་དུས་སྒྲུང་དང་གླུ་སོགས་གསུངས་པས་
ཞབས་ཏོག་བྱེད་མཁན་ཐིབས་ཐིབས་བྱུང་བ་དེ་འདྲས་འཚོ་བའང་མཛད། སང་སྟོན་བཙས་
མའི་དུས་བླ་མའི་ཕྱག་འདེབས་ཀྱི་བཙས་མ་ཁོང་གཉིས་ཀྱིས་རྒྱགས་ལ་བཞུན་པ་བྱས་པས།
བླ་ཆེན་གྱིས་གཟིགས་ནས། ཕ་གི་གཉིས་སུ་ཡིན་གསུང་པ་ལ། ཕ་གི་གཉིས་ན་ནིང་བྱུང་
བའི་བྱང་པའི་གཞོན་པ་དེ་གཉིས་ལགས་བྱས་པས། དེ་པ་ད་དུང་སྡོད་འདུག་གམ་གསུངས།
བསྡད་གདའ། ཆོས་ཞུ་འདོད་པར་གདའ།
ན་ནིང་མཇལ་མ་ཐག་ནི་བསྟོད་ར་ཆེ། །
ད་ནི་ཆོས་ཐུན་གཅིག་ཀྱང་མི་གསུངས་པ་
ལགས་སམ་ཞུས་པས། ཆོས་བྱའི་གསུངས།
ཡུམ་གྱི་ཞལ་ནས་ཁོང་གཉིས་ལ། ཁྱེད་
རང་བླ་མའི་བྲང་ཁང་གི་གསང་སྒོར་སྡོད་ལ།
བླ་མ་ཕེབ་བྱུང་བ་དང་ཞུས་ཤིག་གསུངས།
ཞུས་པས། དྲུང་དུ་བོས་གསུངས་ནས།
ཁྱེད་ད་ཙམ་འདིར་སྡོད་ནས་ཅི་བྱེད་གསུངས།
ཆོས་ཞུ་བ་ལགས་བྱས་པས། དེ་ཀ་བྱའི་
སེ་སྟོན་ཀུན་རིག །
གསུངས། གསེར་སྲང་དོའི་དབང་ཡོན། གང་གིས་ཚོགས་འཁོར་བྱས་ཏེ་དམ་ཚིག་གསོ་བའི་
དབང་གཉིས་པ་ཐོབ་སྟེ། གསེར་སྲང་གསུམ་གྱིས་བླ་ཆེན་ལས་དབང་ཐོབ་པ་སེ་ཙམ་ཡིན་
གསུངས། ད་འདིར་མ་སྡོད་རྒྱུགས། སླར་ཡང་མ་འོངས་ཤིག་གསུངས་པ་ལ། བདག་སླར་



དཔལ་ས་སྐྱའི་རིག་མཛོད། །
འོང་ཆོག་པ་དགོས་ཚུལ་ནན་གྱིས་ཕུལ་བས་ཅི་བྱེད་པ་ཡིན་གསུངས། རྗེ་ལ་གསུང་ངག་རིན་
པོ་ཆེ་ཞུ་བ་ལགས་ཞུས་པས། ཆོས་དགོས་ན་ནོར་ཁྱེར་ལ་ཤོག །ནོར་མེད་པར་མ་འོངས་
ཤིག་གསུངས། དེར་ཡུལ་དུ་བྱོན། ཁོང་རང་གི་ནོར་རྣམས་ལ་རྩིས་བྱས་པ་ལ་འབྲི་གཡག་
སུམ་ཅུ་ཙམ་ཁོང་རང་གི་སྐལ་བ་ལ་ཐོབ་ཀྱིན་འདུག་པས། སྟོན་ཁ་མི་རྣམས་བྲེལ་དུས་ཁྱེད་
རང་གཞན་ཚོ་ལས་ཀ་གཞན་གྱིས། ངས་བསྙེན་པ་འདྲ་བྱེད་པ་དང་སྦྲགས་གཡག་འཚོ་
གསུངས་ནས་རི་ལ་བྱོན། ཞག་གསུམ་བཞི་ཙམ་ནས་ལོག་འབྱོན་པའི་ཚུལ་གྱིས་རྩྭ་ཞག་ཁ་
རེ་བྱས་པས་སེམས་འབྲིད་དུ་བཅུག་ནས། དེ་རྗེས་གཡག་རྣམས་དེད་དེ་ལྷ་རྩེའི་གྲུ་ལ་བྱོན།
སྒྲོལ་འདོན་ཞུས་པས། འབྲི་གཡག་དྲུག་དྲུག་ལ་རེ་རེ་དགོས་ཟེར་བར། དེས་ན་བླ་མ་ལ་
འབུལ་རྒྱུ་མི་འོང་བ་འདུག་སྙམ་དུ། མུ་གུ་ལུང་པའི་ཕྱོགས་ལ་ཕྱག་འཚལ། གསོལ་བ་བཏབ།
ཆོས་སྐྱོང་ལ་གཏོར་མ་ཞིག་ཕུལ་བས་འབྲི་གྲྭ་མ་གཅིག་གིས་སྣ་དྲངས་འབྲི་གཡག་ཐམས་ཅད་
ཆུ་ལ་འུར་གྱིས་བུད་སོང་བའི་རྗེས་ལ་གཡག་རོག་པོ་གཅིག་གི་རྔ་མ་ལ་འཇུས་ནས་བྱོན་པས་
ཡུད་ཙམ་ཞིག་ལ་ཕ་རིར་ཐོན། ཀོ་མཁན་རྣམས་གཅིག་གིས་གཅིག་ལ་ངས་ལན་ཁྱོད་ལན་
གྱིས་རྫི་ཆམ་མེར་འདུག །དེར་སེམས་ཅན་རྣམས་དེད་དེ་བྱོན་པས་མུ་གུ་ལུང་གི་མདའ་ན་བླ་
མ་ཡབ་ཡུམ་སྐྱོ་བསངས་ལ་བྱོན་པ་དང་མཇལ། འབྲི་གཡག་རྣམས་ཕུལ་བས། ཁྱེད་ཀྱིས་
འབུལ་བ་ཆེན་པོ་མིན་ཏེ་ང་ལུང་པ་ཕུ་ཧྲགས་འཛིན་པ་ལ་མཁོ། འབྲི་འདི་རྣམས་ལ་བེའུ་ཡོད་
དམ་གསུངས་ཏེ། སེམས་ཅན་རེ་རེ་ནས་མིང་འདོགས་ཤིང་ཕྱག་གིས་བྱུགས་ནས་མཉེས་
མཉེས་དུ་མ་མཛད། དེ་ལྟར་ན་རྗེ་མཁར་ཆུང་པ་དེས་ལོ་བརྒྱད་ཀྱི་བར་བཞུགས་ཏེ་གསུང་
ངག་རིན་པོ་ཆེ་ཆ་ལག་དང་བཅས་པ་རྫོགས། ལོ་བཞིའི་བར་ལ་ལམ་སྐོར་ཕྱི་མ་རྣམས་རྫོགས།
དེའི་གོང་དུ་ལོ་གཅིག་སྟེ། སྔ་ཕྱིར་ལོ་བཅུ་གསུམ་དྲུང་དུ་བཞུགས། འབུལ་བའི་དངོས་པོ་དེ་
ཙམ་གྱིས་ཆེ་རྒྱུ་མེད་ནའང༌། སྤྱོད་ལམ་གྱིས་བླ་མ་མཉེས་པས་གསུང་ངག་རིན་པོ་ཆེ་ལམ་སྐོར་



གདམས་ངག་བྱུང་ཚུལ་གྱི་ཟིན་བྲིས།
དང་བཅས་པ་རྫོགས་པར་ཐོབ། སྐབས་ཤིག་ན། བླ་ཆེན་གྱི་ཞལ་ནས། སེ་ལྕེ་ལ་རེ་བས་
འདི་ལ་ངའི་གདམས་ངག་ཐམས་ཅད་རྐུ་ཐབས་སུ་ཤོར་གསུངས་པས། སེ་བཤུམས་ཏེ་བདག་
ཀྱང་དངོས་ཀྱི་སློབ་མ་མ་ལགས་སམ་ཞུས་པས། ངས་ཀུ་རེ་བྱས་པ་ཡིན། ཁྱོད་ལ་མི་སྟེར་ན་
སུ་ལ་སྟེར་གསུངས། དེ་ལྟར་གདམས་ངག་ཐམས་ཅད་རྫོགས་པའི་མཐར་གཞུང་གསན་པར་
འདོད་ནས་ཞུས་པས། ངས་བླ་མ་ཞིག་གི་རྩར་དམ་བཅས་པ་ཡིན། ཁྱོད་རང་གཞུང་དོན་དུ་
གཉེར་ན་འཁོན་དཀོན་མཆོག་རྒྱལ་པོའི་རྩར་སོང་གསུངས། འབྱོན་ཁར་བླ་མའི་ཞལ་ནས།
ཁྱོད་ཀྱི་གདམས་ངག་རྫོགས་པར་ཐོབ་པ་གཤིས་ཀ་ལེགས། གོང་མ་ལ་ཞེ་ས། མཉམ་པོ་ལ་
འགྲོགས་ཤེས་མཁས་པོ་བྱས་པ་དང་། ཁྱད་པར་གྲེ་ལྕེ་བདེ་བས་ཐོབ་པ་ཡིན་པས་གྲེ་བ་འདི་
ཁྱོད་ལ་དྲིན་ཆེ་བ་ཡིན་པས། ད་དུང་གྲེ་བ་ལ་བདེ་སྤྱོད་པ་དང་། ད་ལྟ་རང་གླུ་ཞིག་ལོང་
གསུངས་པ་ལ། བླ་མའི་སྐུ་གསུང་ཐུགས་ཡོན་ཏན་ཕྲིན་ལས་ལ་བསྟོད་པའི་གླུ་བླངས་པས་ཤིན་
ཏུ་མཉེས། དབུ་ལ་བྱིལ་བྱིལ་མང་པོ་མཛད། སྙན་ནས་བཅུས། གསོལ་ཆང་ཞལ་ནས་ཞལ་
དུ་ལྡུགས་པ་སོགས་བརྩེ་སྐྱོང་ཅིའང་མཛད། དེ་ནས་བདག་ས་སྐྱར་འགྲོ་བ་ལ། དེར་སྦྱོར་
གཏོད་ཀྱི་ཕྱག་ཐམ་ཞིག་ཀྱང་གནང་དགོས། གལ་ཏེ་བདག་ལ་གསུང་ངག་རིན་པོ་ཆེ་དགོས་
གསུང་བྱུང་ན་བཤད་པས་ཆོག་ལགས་སམ་ཞུས་པས། ཐམས་ཅད་རྫོགས་པར་འཆད་དུ་
མི་འདོད། མན་ངག་གི་ཁོག་བསྒྲིག་དང་ས་བཅད་ཙམ་བཤད་དུ་ཉན་གསུངས། བླ་ཆེན་
གྱིས་འཁོན་ལ། ངའི་གཞུང་རྫོགས་པའི་སློབ་མ་ཐམས་ཅད་ཀྱི་མཆོག་ཁྱོད་ཡིན། གདམས་
ངག་རྫོགས་པའི་སློབ་མ་ཐམས་ཅད་ཀྱི་མཆོག་སེ་ཡིན། ཁྱེད་གཉིས་ཀྱི་བླ་མ་ཐམས་ཅད་ཀྱི་
མཆོག་ང་ཡིན་པས། མཆོག་གིས་མཆོག་ལ་གཏད་པའི་མཆོག་གི་བསྟན་པ་རྒྱས་པར་གྱིས་
ཤིག་གསུངས་པའི་ཕྱག་ཐམ་བསྐུར་ཏེ་སེ་ས་སྐྱར་བྱོན། འཁོན་དཀོན་མཆོག་རྒྱལ་པོ་དང་མཇལ།
ཕྱག་ཐམ་སྤྱད་པས། སེའི་ཕྱག་ལ་འཇུས། ཞབས་ཀྱིས་བྲོ་བརྡུངས། བླ་མས་འདི་ལྟ་བུའི་



དཔལ་ས་སྐྱའི་རིག་མཛོད། །
བསྔགས་བརྗོད་མཛད། ད་ལྟ་སའི་སྟེང་འདི་ན་ངེད་རང་གཉིས་ལས་བློ་བདེ་བ་མེད་གསུངས།
གཟིམས་ཁང་ལ་དར་ཅོག་མང་པོ་བཙུགས། དགའ་སྟོན་གྱི་ཚོགས་འཁོར་བཟང་པོ་ཞིག་ཀྱང་
མཛད་དེ་གདམས་པ་ཐམས་ཅད་ཡོངས་སུ་རྫོགས་པར་འབུལ། ཆས་ཀའི་སྤྲོ་བསྡུ་ནི་མི་འཚལ།
ངེད་རང་གཉིས་གཞིས་གཅིག་པ་ཡིན་གསུངས་ནའང་། དེ་ཙུག་མི་བྱེད། ཆས་ཀ་བདག་
རང་གི་བྱེད་ཞུས་ནས་ཡུལ་དུ་བྱོན་པས། རྗེ་འབྲོག་མིའི་ཐུགས་ཀྱི་སྲས་གཅིག་པུ་ཡིན་ཟེར་
བའི་སྙན་གྲགས་ཀྱིས་ཡུལ་དེའི་མི་རྣམས་ཀྱིས་རྟ་པ་དང་། འབག་ལ་སོགས་པ་བསུ་བའི་
བཀོད་པས་སྤྱན་དྲངས། ཡུལ་མི་ཐམས་ཅད་ལ་སེམས་བསྐྱེད་ཆེན་མོ་ཞིག་གནང་བས་
གསེར་སྲང་ལྔ་བཅུ་ཙམ་གྱི་འབུལ་བ་བྱུང༌། དེའི་ནང་ནས་དྲག་བསྡུས་ཚན་ཞིག་ལ་འཁོར་
ལོ་བདེ་མཆོག་གི་དབང་ནུབ་གཉིས་པ་ཞིག་ལན་གཉིས་མཛད་པས་འབུལ་བ་མང་པོ་བྱུང་སྟེ།
མདོར་ན་གསེར་སྲང་ཉིས་བརྒྱ་ཙམ་གྱི་རྩིས་བྱུང་བ་རྣམས་ཁྱེར་ཏེ་ས་སྐྱར་བྱོན། འབུལ་བ་རྒྱ་
ཆེན་པོ་མཛད། ལོ་དྲུག་བཞུགས་ནས་རྒྱུད་གསུམ་པོ་མཐར་ཕྱིན་པར་བསླབས། འཁོན་
དཀོན་མཆོག་རྒྱལ་པོའི་གཟིམས་གཡོག་ཀྱང་མཛད་དེ་ཤིན་ཏུ་མཉེས་པར་གྱུར་ནས། སེས།
བླ་མ་ལ་བདག་གིས་གསུང་ངག་རིན་པོ་ཆེ་འདི་ཁྱེད་ལ་ཕུལ་ན་ཉན་ནམ་ཞུས་པས། མན་
ངག་གི་ཁོག་བསྒྲིག་ཙམ་བཤད་དུ་རུང་གསུང་གིན་གདའ་བ། བླ་མའི་ཐུགས་ལ་བཞེད་ན་
འབུལ་ཞུས་པས། ངེད་ཀྱིས་ཞུ་མ་ནུས། དེ་ཙམ་ཡང་ཐོབ་ན་རྟེན་འབྲེལ་ཆེ་བས་ཤིན་ཏུ་ཞུ་
གསུངས་ནས་ཁོང་གཉིས་ཕར་སློབ་ཚུར་སློབ་མཛད། དེ་ནས་ཁོང་གི་ཡུལ་དུ་བྱོན། རྟོགས་པ་
བོགས་དབྱུང་བའི་ཕྱིར་ལོ་དྲུག་གི་བར་བྱང་དང་ར་ཚུན་ཆད་ཀྱི་གཉན་ས་ཐམས་ཅད་དུ་བཞུགས་
ཤིང་གསུང་ངག་རིན་པོ་ཆེ་རྩེ་གཅིག་ཏུ་བསྒོམས་པས་ཉམས་རྟོགས་བསམ་གྱིས་མི་ཁྱབ་པ་
འཁྲུངས། རྩ་སྔགས་ཀྱི་ནུས་པ་མཐར་ཕྱིན་པས་མཁར་ཆུང་གི་ཀླུ་སྲིན་མོ་བཏུལ་ཞིང་དམ་ལ་
བཏགས་ནས་གནས་སྤོས་ཏེ་དེར་དགོན་པ་བཏབ། ཀླུ་སྲིན་མོ་དེའི་སྐྱོན་གྱིས་མཛེ་ཐུ་ལུམ་དུ་



གདམས་ངག་བྱུང་ཚུལ་གྱི་ཟིན་བྲིས།
སོང་བ་ལའང་ལྗགས་ཆབ་བམ། གསང་ཆབ་བྱུགས་པ་ཙམ་གྱིས་ཕན་པ་བྱུང༌། ཀུནྡ་ལས་
སུ་རུང་བས་ཇོ་མོ་ཡོད་ཀྱང་སྲས་ཡེ་མི་མངའ་བར་དབང་གསུམ་པའི་ལམ་མཐར་ཕྱིན། སྐུ་
ལུས་གཅིག་ལས་མང་པོར་སྤེལ་བ་ལ་སོགས་པའི་རྫུ་འཕྲུལ་དང་མངོན་ཤེས་ལ་མངའ་བརྙེས།
མདོར་ན་བླ་ཆེན་འབྲོག་མི་ནས་བརྒྱུད་པའི་ལམ་འབྲས་དེང་སང་གི་བར་དུ་མ་ནུབ་པར་བཞུགས་
པ་འདི་ཁོང་ནས་བརྒྱུད་པ་ཡིན་པས། གདམས་ངག་རྫོགས་པའི་སློབ་མ་རྣམས་ཀྱི་ནང་ནས་
མཆོག་ཏུ་གྱུར་པ་ཡིན་གསུངས། །
གསུམ་པ་གྲུབ་པ་ཐོབ་པའི་སློབ་མ་ལ། ཕོ་གསུམ། མོ་བཞི་སྟེ། དང་པོ་ནི། གྱེར་སྒོམ་
སེ་པོ། གཤེན་སྒོམ་རོག་པོ། དབུས་པ་གྲོད་པོ་ཆེ་གསུམ་ཡིན་ལ། དེའང་དང་པོ་གྱེར་སྒོམ་སེ་
བོ་ནི། གྱེར་ཕུའི་མདའ་གྱེར་མདའ་ཞེས་བྱ་བར་རྗེའུའི་རིགས་སུ་འཁྲུངས་པའི་ཕྱུག་པོ་གཅིག་
གི་བུ་གཅིག་པོ་ཡིན་ལ། དེ་བླ་ཆེན་ལ་དད་པ་ཐོབ་ནས་ཆོས་ཞུ་རུ་བྱོན་པའི་ཚེ་རྟ་བཟང་པོ་
ཞིག་ཞོན། ཁྲབ་བཟང་པོ་སྟོང་རི་བཟང་པོ་བྱ་བའི་གསེར་སྲང་སྟོང་རི་བ་ཞིག་དང་། རྨོག་ཀྱང་
གསེར་སྲང་བདུན་རི་བ། བསེ་ཕུབ་གསེར་སྲང་གསུམ་རི་བ་དང་། གཞན་འཁོར་གསུམ་ལ་
སོགས་པ་དཔའ་བོ་ལ་དགོས་པའི་གོ་གཟབས་མ་གྱོན། འཁོར་ཡང་གཞོན་པ་གོ་ཁྲབ་ཅན་རྟ་
བཟང་ཞོན་པ་གཅིག་དང༌། གཞན་ལྔ་ཙམ་དང་བཅས་བྱོན་པ་དང་། བླ་ཆེན་རྟག་པོ་ཆེ་ན་
བཞུགས་པ་དང་མཇལ་བས། བུ་ཁྱོད་ཀྱི་ཆ་ལུགས་སྤྱོད་ཚོམས་འདིས་ཉོན་མོངས་པའི་
གཡུལ་ལས་རྒྱལ་བ་ཞིག་འོང་གསུངས་ལུང་བསྟན། རྟ་དང་གོ་ཁྲབ་ཐམས་ཅད་དང་། གཞན་
ཡང་ནོར་མང་པོ་ཕུལ་ནས་གདམས་པ་ཞུས་པས། དབང་བསྐུར་ཏེ་གདམས་ངག་གནང་། དེ
ཉིད་དུ་ལོ་བཅུ་གསུམ་བསྒོམས་པས་རྫུ་འཕྲུལ་དང་མངོན་ཤེས་དཔག་ཏུ་མེད་པ་ཐོབ་ནས་ལྷོ་
ཕྱོགས་དཔལ་གྱི་རི་ལ་འགྲོ་ཟེར་བྱོན་སོང་། །
གཉིས་པ་གཤེན་སྒོམ་རོག་པོ་ནི། ཡུལ་རྟ་ནག་པ། རུས་གཤེན། མིང་གཤེན་སྟོན་གཡུང་



དཔལ་ས་སྐྱའི་རིག་མཛོད།
དྲུང་གྲུབ་ཅེས་བོན་པོའི་བླ་མ་ཞིག་གི་བུ་ཡིན་པ་ལ། ཕ་འདས་པའི་རྗེས་སུ་ཁོང་གིས་བྱང་རུ་
ཐོགས་ཀྱི་ཁྲོད་ལ་འབུལ་སྡུད་བྱས། ནོར་མང་པོ་བྱུང་བ་རྣམས་པའི་རྗེས་སུ་བཏང་། ཁོང་
རང་བོན་པོའི་ཆོས་ལུགས་ལ་ཡིད་མ་ཆེས། བླ་ཆེན་གྱི་སྙན་པས་སེམས་ཕྲོགས་ཏེ་འབུལ་བ་
མང་པོ་ཁྱེར་ནས་མུ་གུ་ལུང་དུ་བྱོན། གདམས་ངག་ཞུས་ཏེ། བྱང་གི་སེ་མོ་དོ་དང་། གནམ་
མཚོ་ཕྱུག་མོ་ལ་སོགས་པར་ལོ་བཅུ་གསུམ་དུ་བསྒོམས་པས་གྲུབ་པ་ཐོབ་སྟེ། གངས་ཏི་སེ་ལ་
བོན་པོའི་རིག་འཛིན་མང་པོ་ཡོད་པས་དེ་རྣམས་ལམ་ངན་པ་ལས་བཟློག་སྟེ། ཡང་དག་པའི་
ལམ་ལ་འགོད་དུ་འགྲོ་ཟེར་ཉི་ཟེར་ལ་ཆིབས་ཏེ་ཏི་སེ་ལ་ཡུད་ཀྱིས་བྱོན་སོང་། དེ་ན་ཡོད་པའི་
བོན་པོའི་རིག་འཛིན་ཐམས་ཅད་ལམ་ལོག་པ་ལས་བཟློག་ནས་མཁའ་སྤྱོད་དུ་ཁྲིད། ད་ལྟའང་
ལུས་མ་སྤངས་པར་ཏི་སེ་ན་བཞུགས་པར་གདའ་གསུངས། །
གསུམ་པ་དབུས་པ་གྲོད་པོ་ཆེ་ནི། འཕན་ཡུལ་ན་ཡ་ཕོ་བཀྲ་ཤིས་སེང་གེ་ཟེར་བ།
དེའང་བཤན་པའི་ཚན་མིན་པ་འདུག་རུང་། མི་ཡ་མེད་བརྒྱ་ཕྲག་མང་པོའི་འགོ་པ་བྱས་ནས་
ཨར་ཇག་རྐུ་འཕྲོག་ཁོ་ནར་བྱེད་པའི་རྩལ་པོ་ཆེ་བློ་རྔམས་ཅན་ཞིག་ཡིན་པ་ལ། སྐབས་
ཤིག་ཁོ་རང་གི་སྲིང་མོ་ལོ་ཉི་ཤུ་ལོན་པ་ཞིག་ཡོད་པ་དེ་དང་འདུས་པས་དེ་སྦྲུམ་པར་གྱུར། དེར་
རང་གི་ཀུན་སྤྱོད་ཐམས་ཅད་ལ་ཡིད་ཕྱུང་ནས། སྲིང་མོ་དེ་ཡ་ཕོ་བྱ་འུར་གྲགས་བྱ་བ་ལ་བྱིན།།
ཁོང་རང་ལ་བག་མ་བཟང་མོ་གཅིག་ཡོད་པ་བཅོམ་པའི་གཡུ་ལྕག་གནང་ཆེན་ཞིག་ཡོད་པ་སོགས་
ནོར་འདྲ་ཁྱེར་ནས་བུད་ཕྱིན་པས་ཆུ་ཤུལ་གྱི་འཁྲིས་ཀྱི་དགོན་ཆུང་ཞིག་ཏུ་སླེབས། དེའི་ཕ་རི་
གཡའ་མ་སྔོ་ཉི་ལེ་བ་ཞིག་གི་འདབས་ན་ཤྭ་བ་གཉིས་གཤིབས་ནས་འདུག་པ་ལ་མདའ་གཅིག་
འཕངས་པས་ཅིག་ཅར་དུ་གསོད་ཐུབ་སྟེ། རོ་གཅིག་བཤས་ཏེ་ཁུར་འོངས་པས་དགོན་ཆུང་
དེའི་སྒོམ་ཆེན་པ་ཚོ་གདུལ་བྱ་ལ་སོང་བའི་ཤུལ་ན་སྤྱིལ་བུའི་སྒོ་བརྩིགས་འདུག་པ་བཤིག་
ནས་བལྟས་པས་རྩམ་པ་ཕད་གཅིག་དང་ཆང་ཚོད་གསུམ་འདུག་པ་ལ། ཁོང་གི་རྩམ་ཆང་
།
།



གདམས་ངག་བྱུང་ཚུལ་གྱི་ཟིན་བྲིས།
བྱས་ཤིང་འཐུངས་པས་ཆང་དང་རྩམ་པ་ཕལ་ཆེར་ཟད། རལ་གྲི་དེ་ཕྱུང་ནས་མདུན་དུ་བཞག །
འཁོར་གསུམ་ལ་སྔས་བྱས་ཏེ་ཉལ་ནས་བཞུགས་པས། སྒོམ་ཆེན་དེ་དག་སླེབ་བྱུང༌། ཁོང་
གི་རྣམ་འགྱུར་དེ་རྣམས་མཐོང་བས་འཇིགས་ཤིང་ཧ་ལས་ནས། ཁྱོད་སྲིན་པོ་ཞིག་ཡིན་ནམ།
མི་ཡིན་དོགས་མེད། ད་འདིར་མ་འདུག་པར་སོང་། ངེད་ཀྱི་ཕྱི་ལ་ཡོན་བདག་ཚོ་འོང་གིན་
ཡོད་པས་ཁྱོད་གསོད་ཐག་ཆོད་ཟེར། འཇིགས་ལ་རེ་བ་མང་པོ་བྱས་པས། ཁོང་ན་རེ། ང་
བྱ་བ་གཅིག་ཉེས་པས་མིན་པ་ཁྱོད་ཀྱི་ཡོན་བདག་ལ་ཞེད་དགོས་པའི་ཚན་མིན་གསུངས་པས།
སྒོམ་ཆེན་པ་ན་རེ། ཁྱོད་དམུ་རྒོད་མི་བྱེད་དགུ་བྱེད་ཅིག་ཡིན་ཤས་སུ་འདུག །ཁྱོད་ཀྱི་བྱེད་
ལུགས་དེས་འགྲོ་ས་དམྱལ་བ་མིན་པ་མེད། དེ་བས་ཁྱོད་རང་མང་མཁར་མུ་གུ་ལུང་བྱ་བ་ན་
རྗེ་འབྲོག་མི་བྱ་བའི་མི་ལ་སངས་རྒྱས་འཆོས་ཤེས་པ་གཅིག་ཡོད་འདུག་པས་དེའི་རྩར་ཕྱིན་པ་
མི་དྲག་གམ་ཟེར་བ་ན། བླ་ཆེན་གྱི་མཚན་ཐོས་མ་ཐག་ཁོང་རེ་ཞིག་བརྒྱལ། དེ་སངས་པ་ན་
ཁྱེད་རྣམ་པས་ཐུགས་ལ་བཏགས། བླ་མ་དེའི་མཚན་ཐོས་པ་ཙམ་གྱིས་ང་སེམས་དགའ་བ་
ཞིག་བྱུང་། དེའི་དྲིན་ལན་དང་རྩམ་པ་དང་ཆང་ཟོས་པ་རྣམས་ཀྱི་ཚབ་ཏུ་ཤྭ་བའི་རོ་འདི་དང༌།
གཡའ་ཕ་གིའི་འདབས་ལའང་ཤྭ་བའི་རོ་གཅིག་བདོག་པས་དེ་དག་མཛོད་གསུངས། ཁོང་
རང་འཁོར་གསུམ་སོགས་ཁྱེར་ཏེ་བྱོན་པས་སིལ་མ་ལ་ཁར་ལ་སྟོད་པའི་ཚོང་པ་མང་པོ་ལོག་
འགྲོ་བ་དང་ཕྲད་ནས་བསྡོངས་ཏེ་བྱོན་པས། ཁ་རག་གི་ལ་ལ་ཇག་པ་མང་པོ་བྱུང༌། ཚོང་པ་
རྣམས་འཇིགས་ཤིང་སྐྲག་པ་ན། ཁོང་གིས་ཇག་པ་རྣམས་ལ་ང་ཚོང་པ་འདི་རྣམས་སྐྱེལ་དུ་
འོངས་པ་ཡིན། ཇག་ཆོམ་མ་བྱེད་པར་བདེ་བར་ཐོང་བྱས་པས་ཉན་བཤད་མ་བྱས། འོ་ན་ང་
ལ་བརྙས་པ་འགྲོ་མི་འགྲོ་བལྟ་བས་ཁྱེད་རང་གཞོན་པ་གསུམ་ཕུབ་རེ་ཟུང་ལ། སྲག་ཏུ་འདོམ་
གང་ཙམ་ཡོད་པ་གྱིས་ལ་སྡོད་དང་གསུངས་ནས། མདའ་གཅིག་འཕངས་པས་མི་གསུམ་
ཕུབ་གསུམ་དང་བཅས་པ་ཐལ་བྱུང་དུ་ཕུག་ཏེ་ཕ་བོང་གཅིག་ལ་མདའ་མཐོ་གང་ཙམ་ཟུག་བྱུང་



དཔལ་ས་སྐྱའི་རིག་མཛོད། །
༡
བས༑ ཇག་པ་ལྷག་མ་ཐམས་ཅད་གར་འགྱུ་ཆ་མེད་ལ་བྲོས། ཚོང་པ་རྣམས་ཀྱིས་སྤྲུལ་སྐུ་
ཁྱེད་ལྟ་བུ་ཟེར་ནས་བྱ་དགའ་དང་ཞབས་ཏོག་བཟང་པོ་བྱས། རིམ་གྱིས་མུ་གུ་ལུང་དུ་སླེབས།
གཡུ་ལྕག་སོགས་ནོར་མང་པོ་ཕུལ། གདམས་ངག་ཀྱང་ཅི་རིགས་པ་གནང་། ཡུམ་ལ།
ཁོང་ལ་ལྟོ་དུས་གསུམ་ལ་རྩམ་པ་བྲེ་དོ་རེ། ཤ་གཟུགས་རེ། ཆང་བྲེ་གང་རེ་རྣམས་བྱིན་གསུངས།
ལན་ཅིག་བླ་ཆེན་ལ་ཚོགས་འཁོར་ཞུ་བ་ཞིག་གིས་རྩམ་པ་ཁལ་གཅིག་གི་བཤོས། ཤ་ཕྱེད་
གཅིག །ཆང་བུམ་གཅིག་རྣམས་སྐུ་སྐལ་ལ་འདུག་པས། ཁོང་ལ་ཚང་མ་གནང་བ་ཚོགས་
གྲལ་དེ་ཉིད་དུ་ཡུད་ཀྱིས་བཞེས་པས། བླ་ཆེན་གྱི་ཞལ་ནས་སྔར་གྱི་དེས་ཁོ་འགྲངས་པའི་ཚན་
མིན་པར་འདུག་པས། དེ་དག་སུམ་ལྡབ་ཏུ་བྱིན་གསུངས། ཡང་རེ་ཞིག་གི་ཚེ་བླ་ཆེན་མང་
མཁར་མདའ་ཕྱོགས་སུ་ཆོས་འཁོར་ཞིག་ལ་སྤྱན་འདྲེན་བྱུང་བ་ན། དེ་རིང་ཁྱོད་རང་ཡང་སྐྱོ་
བསངས་ལ་འགྲོ། འཁོར་གསུམ་སོགས་རྒྱན་ཆ་རྣམས་ཐོགས་ཤིག་གསུངས་ནས་ཕྱག་ཕྱིར་
ཁྲིད༑ དེར་འདུས་པའི་གཞོན་པ་རྣམས་དང་རྩལ་འགྲན་བྱས་པས། ཁོང་གི་མདའ་སྦོམ་པོ་
འཕངས་པ་ལ། གཞན་ཚོའི་རྒྱང་མདའ་རྒྱགས་ཐེངས་ལྔ་ལྔས་སྙོགས་པ་དང་། ཁོང་གིས་
མཆོང་སྟེགས་ནས་སེན་མཆོང་གཅིག་བྱས་པའི་ཤུལ་དུ། གཞན་རྣམས་ཀྱིས་མཆོང་ཐེངས་ལྔ་
ལྔས་སླེབ་ཙམ་བྱུང་། དེས་མཚོན་པས་གཞོན་པ་བརྒྱ་ཙམ་གྱི་ལྟོ་བ་འགྲངས་ངེས་ཀྱི་ཟན་
རྒྱ་རི། ཆང་ཏོག་པོ་རེ་དང་བཅས་པ་ཁོང་གཅིག་པུས་དུས་གཅིག་ཏུ་གསོལ། ཡང་ཐག་པ་
བཟང་པོ་ཉི་ཤུ་རྩ་ལྔའི་རྩེ་མོ་ཁོང་གིས་བཟུང་། ཐག་པ་རེ་རེ་ལ་གཞོན་པ་ཉི་ཤུ་རྩ་ལྔ་རྩ་ལྔས་
འཇུས་ཏེ་གྱད་འགྲན་པས། ཁོང་གིས་འཐེན་ཐེངས་གཅིག་ལ་གཞོན་པ་དེ་དག་གི་ལག་ནས་
ཐག་པ་ཕྲོགས་ཏེ་ནམ་མཁའ་ལ་བསྐོར་ཞིང་། མང་མཁར་གྲགས་པའི་གྱད་ཆེན་ཡིན། །བླ་ཆེན་
འདེགས་པའི་ཀ་ཆེན་ཡིན། །མཛེས་ལྡན་འོད་ཆགས་གཅེས་ཕྲུག་ཡིན། །སྒོམ་ཆེན་རྣམས་ཀྱི་
བསྟན་སྲུང་ཡིན། །ཟེར་གླུ་ལེན་པ་སོགས་མཛད་པས་མི་ཐམས་ཅད་ཧ་ལས། བླ་ཆེན་གྱིས་
༡༡
8



གདམས་ངག་བྱུང་ཚུལ་གྱི་ཟིན་བྲིས།
གྱད་བྲན་དུ་བཀོལ་འདུག་ཟེར་ཁྲོམ་ཐོག་ཆོད། རྣམ་འགྱུར་དེ་དག་འཁྲུལ་འཁོར་ལྟ་བུར་སོང་
ནས་རྩ་མདུད་མང་པོ་གྲོལ་ཏེ་ཏིང་ངེ་འཛིན་ལ་བོགས་ཆེན་པོ་ཐོན། ཡ་གིར་སླེབས་མ་ཐག་
རྫུ་འཕྲུལ་མངོན་ཤེས་དུ་མ་ཐོབ་པས་དཔལ་གྱི་རི་ལ་འཕུར་ནས་སོང་། ད་ལྟའང་ལུས་མ་སྤངས་
པར་བཞུགས་པ་ཡིན་གསུངས། ། །
མོ་བཞི་ནི། སྟོད་མོ་རྡོ་རྗེ་མཚོ། དབྲད་མོ་དཀོན་ནེ། ཤབ་མོ་ལྕམ་གཅིག མཆེད་མོ་
ནམ་མཁའ་ཡེ་ཤེས་དང་བཞི་ཡིན་ལ། འདི་རྣམས་ཁམས་འདུ་ལུགས་བཞིའི་དཔེའང་མཛད་
པ་ལས། དང་པོ་སྟོད་མོ་རྡོ་རྗེ་མཚོ་ནི། ཡུལ་མང་མཁར་གྱི་སྟོད་ཚོ་ཞེས་བྱ་བར་འཁྲུངས།
མང་མཁར་དགྲ་འདུལ་རྗེ་པ་བྱ་བའི་ཁྱིམ་པ་ལ་བྱོན། ཤིན་ཏུ་ཕྱུག་པ་བུ་དྲུག་སྐྱེས་ནས་ཡོད་
པ་ལས། ཡུལ་དེའི་མི་གཞན་འགས་གྲོས་བྱས་ཏེ་ཕ་བུ་བདུན་ཆར་དུས་གཅིག་ཏུ་བསད།
ནོར་ཐམས་ཅད་ཁྱེར། དེས་རྐྱེན་བྱས་མྱ་ངན་གྱིས་ཁམས་འདུས་ཏེ་སྨྱོ་བའི་སྐད་ཆ་བླ་ཆེན་
གྱིས་གསན་པ་ན། དེ་ངའི་ཆོས་ཀྱི་སྣོད་དུ་འདུག་པ་ལ་གསུངས་པས། དེར་ཉེ་ཚན་འགས་
འདོ་ལི་ལ་ཁྱེར་ནས་དྲུང་དུ་སླེབས། དབང་བསྐུར་ཞིང་གདམས་ངག་བསྟན་པས་གྲུབ་པ་ཐོབ་
སྟེ་ནུབ་ཕྱོགས་ཨུ་རྒྱན་གྱི་ཡུལ་དུ་བྱོན། འདི་ལས་འཕྲོ་ཅན་རང་གི་ངང་གིས་ཁམས་འདུས་པ་
ཞེས་བྱ་བ་ཡིན་གསུངས། །
གཉིས་པ་དབྲད་མོ་དཀོན་ནེ་ནི། མང་མཁར་གྱི་ད་ལྟ་དབྲད་ཟེར་བ་དེར་འཁྲུངས་
པས་དབྲད་མོ། མཚན་མོན་མོ་སྒོས་སྐྱིད་ཅེས་པ་ཁོང་དེ་པ་ལ་བུ་མོ་གཅིག་པོ་དེ་ལས་མེད་པས་
བླ་དྭགས་དཀོན་ནེ་ཞེས་པ་དེ་འབྲོག་པ་ཞིག་གི་ཁབ་ལ་བྱོན་པས། ཁོང་རང་དང་སེམས་
མཐུན་པའི་ཁྱོ་གཅིག་པོ་དེ་ཤི་བའི་རྐྱེན་གྱིས་སྨྱོ་སྟེ། བྱ་བ་གང་ཡང་མི་དྲན་པར་ཁྱོ་དེའི་མིང་
ནས་ཐེངས་གསུམ་ཙམ་འབོད། ཡང་དྲན་མེད་དུ་འགྲོ། ཡང་སད་པ་ན་མིང་ནས་འབོད་ཅིང་
ཉིན་མཚན་མེད་པར་ངུ་བའི་སྐད་ལྷང་ངེ་བ་ཞིག་བྱུང་། དེ་བླ་ཆེན་ཕྱོགས་དེར་ཡར་ཕེབས་མར་
S8）



དཔལ་ས་སྐྱའི་རིག་མཛོད། །
ཕེབས་མཛད་པ་ན་ངུ་སྐད་ལྷང་ངེ་བ་དེ་གསན་ནས་ཅི་ཡིན་གསུངས་པ་ལ་ལོ་རྒྱུས་ཞུས་པས།
དེ་ངའི་གདམས་ངག་གི་སྣོད་དུ་ཡོད་པ་འདུག་གསུངས་པ་ལ། ཁོང་རང་གི་མིང་པོ་ཞིག་གིས་
ནོར་མང་པོ་ཁྱེར། སྨོན་མ་དེའང་ཁྲིད་ནས་དྲུང་དུ་སླེབས་པ་ལ། བླ་ཆེན་གྱིས་བཀའ་ལུང་
གནང་བས་ཅིའང་མི་ཟེར་ཞིང༌། མིང་པོས་རྣ་བ་ལ་ཁ་གཏད་ནས་བོས་ཀྱང་མཆི་མ་འོང་རྒྱུ་
མེད་པའི་མིག་ཧུར་རེ་བ་ལ་ཁ་ནས་ངུ་སྐད་ལྷང་ལྷང་འབོད་པ་དེ་ལྟ་བུའི་ངུ་བ་ཁོ་ན་བྱེད། དེར་
གདོང་ལ་ཆུ་གྲང་མོ་ཞིག་བརྒྱབས་པས་ཅུང་ཟད་དྲན་པ་རྙེད་དེ་གོ་ལག་རྣམས་ཀྱང་བསྡུས་ནས།
ང་ལ་ཅི་བྱུང་བ་ན་ཙམ་ཟེར། དེར་བླ་ཆེན་གྱི་ཞལ་ནས་ངས་ཁྱོད་ལ་སྒོམ་འདེབས་ཀྱིན་ཡོད་
པས་ཁྱོད་རང་ད་དུང་ངུས་ཤིག་གསུངས་པས། སྐད་ལྷང་ལྷང་བ་གསུམ་ཙམ་ངུས་ནས་དྲན་
མེད་དུ་བརྒྱལ་སོང་། དེ་སངས་ནས། ང་ཁ་སྐོམ་གྱིན་འདུག་པས་ཆང་བླང་ཟེར། ཆང་ཏོག་
པོ་གང་ལ་ཤ་སྐམ་བཏབ་པ་ཅིག་བྱིན་པས་ཁྲོག་གིས་འཐུངས་སོང་། དེ་ནུབ་མོ་རང་གི་སྨྱུག་མོ་
དང་སྙིད་མོ་གཉིས་ཀྱི་བར་དུ་ཉལ་དུ་བཅུག་སྟེ་བཟའ་བཏུང་བླང་ཟེར་ན་གང་འདོད་པ་བྱིན།
ཤི་བ་སོགས་ཀྱི་སྒྲོས་མ་བཏང་ཞེས་སོགས་གསུངས་ནས་བཞག་པས། དེ་ནུབ་གཉིད་དུ་སོང་།
སང་སྔ་དྲོ་གཉིད་སད་ཙ་ན། ང་རི་རྩེ་ནས་འགྲིལ་བའམ། ལུས་ཐམས་ཅད་བརྡུངས་པ་ལྟར་ན།
མགོ་བོ་ཆག་པའམ་ཟེར་ནོམ་ནོམ་བྱེད། དེར་བླ་ཆེན་གདན་དྲངས་པས། ཁྱོད་འདྲིལ་བ་མིན།
ངས་སྒོམ་འདེབས་ཀྱིན་ཡོད་པ་ཡིན། ཁྱོད་རང་མ་ཡེངས་པར་དུས་ཤིག་གསུངས་པས། ཅུང་
ཟད་དྲན་པ་ཟིན་ནས་སེམས་གནས་རྒྱུ་བྱུང་། ད་དབང་བསྐུར་བས་ཆོག་པ་འདུག་གསུངས།
དེར་ཀྱེ་རྡོར་གྱི་དབང་ཞིག་གནང་། བསམ་མི་ཁྱབ་ཀྱི་ཁྲིད་ཕོག་པས། མིག་གི་རྣམ་ཤེས་
རྟོགས་པ་ཡི། །གཉིས་མེད་ཡེ་ཤེས་ངོ་མཚར་ཆེ། །གསུངས་པ་ལ་ངེས་ཤེས་སྐྱེས་ནས་ཆོས་གྲྭ་
དེར་ཞག་བདུན་གྱི་སྔ་དྲོ་ཚུན་ཏིང་ངེ་འཛིན་གཅིག་ལ་འབྱམས། དེ་ནས་རིམ་གྱིས་གྲུབ་པ་ཐོབ་
སྟེ་མང་མཁར་ཕུའི་ཤར་ཕུག་གི་དཀོན་ནེ་ཕུག་ན་བཞུགས་པའི་ཚེ། རྗེ་མཁར་ཆུང་པ་མདོ་མང་
སུ_



གདམས་ངག་བྱུང་ཚུལ་གྱི་ཟིན་བྲིས།
གི་གླེགས་ཤིང་སྒྲུབ་ཏུ་བྱོན་ནས་ཚུར་ལམ་མང་མཁར་ལ་བྱོན། འཁོར་རྣམས་གཞུང་ལམ་ལ་
བཏང་། ངས་ཨ་ཅེ་དང་འཕྲད་འོང་གི་གསུངས་ཁོང་གི་དྲུང་དུ་བྱོན། དེ་ནུབ་དེར་བཞུགས།
ཉམས་བསྡུར་མང་པོ་མཛད། ཆབ་ཆེན་ཞིག་འདུག་པ་དེར་གསོལ་བ་གཡོས་ནས་དྲངས། །
དེར་ཁོང་གི་ཞལ་ནས་ཁ་སང་འདི་ན་མར་བན་བུན་མང་པོ་སོང་བ་དེ་རྣམས་གང་ལགས་གསུང་
བ་ལ། སེས། དེ་བདག་ལ་ཞྭ་མ་ལྕམ་སྲིང་གི་འབུལ་བ་བྱས་པ་རྣམས་སྐྱེལ་མཁན་ལགས་
གསུངས་པས། འོ་ན་ཁྱེད་ཀྱང་བདུད་ཀྱིས་ཁྱེར་ནས་གདའ་ཨང་གསུངས་པས། སེའི་ཞལ་
ནས༑ སྐྱེས་ནས་དེ་བས་ངོ་ཚ་བ་མ་བྱུང་གསུང་སྐད། དེ་ནས་དབྲད་མོ་ནི། ནགས་རྒྱལ་
གྱིས་གནོད་སྦྱིན་མོའི་མཆོད་གནས་ལ་གདན་དྲངས་ཏེ་རེ་ཞིག་དེར་བཞུགས། དེ་ནས་ཨོ་
རྒྱན་དུ་བྱོན་པ་ཡིན་ལ། འོན་ཀྱང་རྗེ་ས་པཎ་ཧོར་ཡུལ་ལ་འབྱོན་པའི་ཚེ་བརྟག་པ་ཞུར་བཏང་
བས་མཇལ་བའི་ལོ་རྒྱུས་དང་། དེང་སང་ཡང་ནགས་རྒྱལ་གྱི་གནས་ཅི་རིགས་པར་ཏིང་ཤག་གི་
སྒྲ་ཐོས་པ་དང་། གཏོར་ཟན་རློན་པ་རྙེད་པ་སོགས་འབྱུང་བར་སྣང་བས། རེས་འགའ་ད་དུང་
ཡང་འབྱོན་གྱིན་ཡོད་པ་སྣང་། འདི་བླ་མའི་གསུང་ལ་ངེས་ཤེས་སྐྱེས་ནས་གྲོལ་བ་ཡིན་པས། །
མོས་གུས་ཅན་བྱིན་རླབས་ཀྱིས་ཁམས་འདུས་པའི་དཔེར་མཛད་གསུངས། །
གསུམ་པ་ཤབ་མོ་ལྕམ་གཅིག་ནི། ཤབ་ཏུ་རྗེ་བཙད་ཀྱི་རིགས། ཕ་མ་འབྱོར་ལྡན་
ཞིག་ལ་བུ་སྤུན་དྲུག་དང༌། ཁོང་འཁྲུངས་པ་ལྕམ་གཅིག་ཏུ་གྲགས། ཕྱག་རྒྱ་པདྨ་ཅན་གྱི་
མཚན་ཉིད་ཐམས་ཅད་ཡོངས་སུ་རྫོགས་པར་ཚང་བ་ཞིག་ཡོད་པ་ལ། བླ་ཆེན་གྱི་ཕྱག་ཐམ་
གནང་སྟེ། ཁྱོད་ཕྱག་རྒྱ་པདྨ་ཅན་གྱི་རིགས་ཐ་མལ་པའི་ཁྲོད་དུ་སྡོད་པ་ཕོངས་པས་འདིར་ཤོག །
གདམས་ངག་སྦྱིན་གྱི་གསུངས་པས། ཤིན་ཏུ་དགའ་སྟེ་ནོར་མང་པོ་དང་བཅས་བྱོན། ཀྱེ་རྡོར་
གྱི་དབང་མཛད་པས། དབང་གསུམ་པའི་སྐབས་སུ་ལྷན་སྐྱེས་ཀྱི་བདེ་བ་ངོ་འཕྲོད་ནས་ཏིང་ངེ་
འཛིན་བཟང་པོ་འཁྲུངས་པས། ང་བདེ་ཆེན་གྱི་ཡེ་ཤེས་རྒྱུད་ལ་སྐྱེས་ནས་བདེ་བའི་ངང་ལ་ཡོད་



དཔལ་ས་སྐྱའི་རིག་མཛོད། །
ཀྱི༑ སྤུན་རྣམས་ཅི་བདེར་བཞུགས་ཤིག་གསུངས། བླ་ཆེན་གྱིས་ལྷན་ཅིག་སྐྱེས་པའི་ཡེ་ཤེས་
སྐྱེ་བའི་རྟེན་ལོ་ལྔ་མཛད། འདི་དབང་གསུམ་པའི་ལམ་གྱིས་གྲོལ་བ་ཡིན་ལ་མཐར་ཨོ་རྒྱན་
དུ་བྱོན། ལས་འཕྲོ་ཅན་བདེ་ཆེན་གྱིས་ཁམས་འདུས་པ་ཞེས་བྱ་བ་ཡིན་གསུངས། །
བཞི་པ་མཆེད་མོ་ནམ་མཁའ་ཡེ་ཤེས་ནི། འབྲོམ་དེས་པ་སྟོན་ཆུང་གི་སྲིང་མོ་མཆེད་མོ་
སྟེ་ཕྱག་རྒྱ་པདྨ་ཅན་གྱི་མཚན་ཉིད་ཚང་བ་ཞིག་ཡོད་པ་ཆུང་ངུ་ནས་བླ་ཆེན་གྱི་འཕྲོས་ཁོ་ན་བྱེད།
ཕྱོགས་ཐམས་ཅད་དུ་འགྲོ་བ་ཞིག་བྱུང༌། སྐབས་ཤིག་འབྲོམ་ཤཱཀྱ་རྒྱལ་གྱི་རྨི་ལམ་དུ་བུད་
མེད་མང་པོ་བྱུང་ནས། སྲིང་མོ་འདི་བླ་ཆེན་གྱི་སར་སྐྱེལ་ལམ་ངེད་ཚོས་ད་ལྟ་ཁྲིད་འགྲོ་ཟེར་
བྱུང་བ་ལ་བརྟེན་ནས། འབྲོམ་དེས་པ་ཤཱཀྱ་རྒྱལ་ན་རེ། མོ་རང་ཡང་ཆུང་ངུ་ནས་བླ་ཆེན་རྒྱུས་
ཡེ་མེད་པར་དེའི་སྐད་ཆ་ཁོ་ན་གཏོང་བ་ཞིག་བྱུང་བས་ལས་འབྲེལ་ཡོད་པ་ཡིན་གཏང་བ་འཐད་
གསུངས་ནས། ནོར་མང་པོ་དང་གཡོག་བརྒྱད་ཙམ་དང་བཅས་ཏེ་བསྐྱལ། དེའི་ཚེ་བླ་ཆེན་
འབྲིང་མཚམས་གྱི་མང་བཟང་བྲག་ལ་བཞུགས་པའི་དྲུང་དུ་གེགས་མེད་དུ་སླེབས། ནོར་མང་པོ་
ཕུལ༑ བླ་ཆེན་གྱིས་ཀྱང་བསྐྱེད་རིམ་ཕག་མོ་མཁའ་སྤྱོད། རྫོགས་རིམ་རྩ་དབུ་མ། གནོད་སྦྱིན་མོ་
དབང་དུ་བྱ་བ་སོགས་མན་ངག་རྫོགས་པར་གནང་། ཐུགས་ཉམས་སུ་བཞེས་པའི་སླད་དུ་ཤུན་
དྲག་རུམ་གྱི་རྒྱ་ལམ་དུ་ལོ་མའི་སྤྱིལ་ཆུང་ཞིག་བྱས་ཏེ་ལམ་ཟན་སློང་ཞིང་སྒྲུབ་པ་མཛད་པས་གྲུབ་
པ་ཐོབ། ཁྱད་པར་གནོད་སྦྱིན་མོ་དབང་དུ་འདུས་པས། ང་བཞིན་བྱས་ན་འདི་བཞིན་འོང་
གསུངས་ནས་ཐང་རྐྱལ་སྟོང་པ་ནམ་མཁའ་ལ་གཡུགས་པས་ཟན་རྡོག་རེ་དང་། ཕོར་སྟོང་
ནམ་མཁའ་ལ་བཟེད་པས་ཆང་གིས་ཁེངས་པ་འོངས་ཏེ། འགྲུལ་པ་ཐམས་ཅད་ལ་དེ་འདྲ་རེ་
གནང་། ཁ་ཅིག་འདིས་ཐུན་མོང་ལས་མ་གྲུབ་ཀྱང་ཟེར། སྔ་མ་གསུམ་ནི་ལུས་མ་སྤངས་
པར་མཁའ་སྤྱོད་དུ་གཤེགས་པ་ཤ་སྟག་ཡིན་ལ། ཕྱི་མ་འདི་བརྩོན་འགྲུས་ཅན་འབད་རྩོལ་
གྱིས་ཁམས་འདུས་པའི་དཔེར་མཛད་གསུངས། །



གདམས་ངག་བྱུང་ཚུལ་གྱི་ཟིན་བྲིས།
དེ་ལྟར་བླ་ཆེན་གྱི་སློབ་མའི་མཆོག་དེ་དག་ལ་རྗེས་འབྲང་ཇི་ལྟར་བྱུང་སྙམ་ན། གཞུང་
རྫོགས་པ་དང་གྲུབ་པ་ཐོབ་པ་རྣམས་ལ་སློབ་མ་ཡང་སློབ་དུ་མ་བྱུང་མོད། རེ་ཞིག་བཏང་སྙོམས་སུ་
བཞག་སྟེ། འདིར་སྐབས་སུ་བབས་པ། གདམས་ངག་རྫོགས་པའི་སློབ་མ་རྣམས་ཀྱི་མཆོག་
རྗེ་མཁར་ཆུང་པ། དེ་ལ་སློབ་མ་ཇི་ལྟར་བྱུང་ན།
སྤྱིར་ཁོང་བྱིན་རླབས་ཆེ་ཞིང་གདམས་པ་ཟབ་
པས་སློབ་མ་ལམ་སྣ་ཟིན་ངེས་དང་། རྟོགས་
པ་སྐྱེས་པ་ཉིས་བརྒྱ་ཙམ། རྒྱུད་ཀྱི་བཤད་པ་
རྫོགས་པ་སོ་བདུན་ཙམ་བྱུང་མོད། གཙོ་བོར་
གསུང་ངག་རིན་པོ་ཆེ་རབ་ཏུ་ཐོབ་པ་ཞང་སྟོན་
མཆེད་གཉིས། འབྲིང་དུ་ཐོབ་པ་ཞྭ་མ་ལྕམ་
སྲིང་༑ ཐ་མར་ཐོབ་པ་སེ་སྒོམ་བྱང་ཡེ་ཞེས་
གྲགས་པ་ལས། དང་པོ་ཞང་སྟོན་མཆེད་ ་ ་ ཞང་སྟོན་མཆོས་འབར།
གཉིས་ནི། ལ་སྟོད་གཙང་ཞེས་གྲགས་པའི་སའི་ཆ། དིང་ཞེས་པར་རིགས་རྗེའུའི་རིགས་སུ་
འཁྲུངས་ཏེ། དེའང་ཁོང་སྐུ་མཆེད་གཉིས་ཡི་གེ་དང་། གསེར་འདུར་དང་། གསུང་རབ་ཀྱི་རྩི་
གྲས་ལ་སོགས་པ་ལག་གི་གླ་ལ་གཙོ་བོར་བརྟེན། ཅི་རིགས་པའི་ཞིང་ཁང་ཀྱང་ཡོད།
ཐུགས་རྒྱུད་དགེ་ཞིང་ལག་ལེན་མཁས་པས་བཟོའི་གདུལ་བྱ་ཆེན་པོ་ཡོད་པ་དེ་འདྲ་ཞིག་ཡིན་
པ་ལ། རྗེ་མཁར་ཆུང་པས་མདོ་འབུམ་ཞལ་སྦྱོར་གསེར་ལས་བཞེངས་པའི་གསེར་འདུར་དང་
རྩི་གྲས་སོགས་ལ་བོས་ནས། ཁོང་རང་སྐུ་མཆེད་སློབ་མ་གཅིག་དང་བཅས་པ་བྱོན། དེར་
ཁོང་ཐུགས་རྒྱུ་ལེགས། གཟུགས་བྱད་བཟང་། ལྟོ་གླ་ཟ་འདོད་ཆུང་ཞིང་བཟོ་གཟབས་ལ་
ནུས་པ་མཛད་པས་རྗེ་སེ་ཤིན་ཏུ་མཉེས་ནས། གུང་བསང་སོགས་ཀྱི་སྐབས་སུ་བཟོ་བོ་གཞན་



དཔལ་ས་སྐྱའི་རིག་མཛོད། །
མི་འབོད་ཀྱང་། ཁོང་སྐུ་མཆེད་དྲུང་དུ་བོས་ནས་ཞལ་འཕྲོས་མཉེས་མཉེས་མང་པོ་མཛད།
ཁྱེད་སྐུ་མཆེད་ཀྱི་ཡོན་ཏན་འདི་ལ་ཁོ་བོ་མགུ །གུང་བསང་བྱུང་རེས་ཀྱི་འདིར་བྱོན། ཞལ་
འཕྲོས་བྱེད་པ་ཡིན་གསུངས། བཟོ་བོ་གཞན་རྣམས་ལའང་དབོན་ས་རྣམས་ཞང་སྟོན་མཆེད་
གཉིས་ཀྱི་ལས་ཀ་འདྲ་བ་རེ་མཛད་ན། ངེད་སྦྱིན་བདག་རྣམས་ཀྱང་དད་པ་འགྲོ། ཁྱེད་རང་
རྣམས་ཀྱང་ལེགས་པ་ཡིན་ཏེ་ཞེས་གསུངས། དེར་ཁོང་རང་སྐུ་མཆེད་ཀྱང་ཤིན་ཏུ་དད་ནས་
བསྙེན་བཀུར་ཕྲན་ཚེགས་མཛད་པ་ན། ད་ལྟ་ངེད་སྦྱིན་བདག །ཁྱེད་མཆོད་གནས་ཡིན་པས་
འདི་འདྲ་མཛད་མི་དགོས། མ་འོངས་པ་ན་བསྙེན་བཀུར་མཛད་པའི་རྟེན་འབྲེལ་འགྲིགས་པ་
བྱུང་ན་ཐུགས་སྟོབས་མ་ཆུང་བར་མཛོད་གསུངས། དེར་ཁོང་རང་སྐུ་མཆེད་གྲོས་མཐུན་པར་
བླ་མ་ལ་གསུང་ངག་གསོལ་བ་འདེབས་པར་ཐག་བཅད། མདོ་འབུམ་མཐར་ཕྱིན། བཟོ་བོ་
རྣམས་ལ་རྫོང་དང་སྟོན་མོ་བཟང་པོ་མཛད་པས་གྲོལ་རྗེས། སྐུ་མཆེད་གཉིས་ཀྱིས་བླ་མ་ནང་
འཁོར་དང་བཅས་པ་ལ་སྟོན་མོ་བཟང་པོ་ཞུས། ཡོན་རྫོང་ལ་བྱུང་བའི་དངོས་པོ་ཐམས་ཅད་
ཕུལ་ནས། རྗེ་ལ་གསུང་ངག་རིན་པོ་ཆེ་བྱ་བ་མངའ་བར་གདའ་བས་བདག་ཅག་ལ་གནང་
དགོས་ཞུས་པས། འདི་ཡས་རང་ལག་གི་གླ་ཟ་བ་བྱ་བ་ལགས་པས་འདི་ངེད་ཀྱིས་མི་འཇུ།
གདམས་ངག་བཞེད་ན་ཡུལ་ནས་ནོར་ཁྱེར་ལ་བྱོན་གསུངས། དེར་ཁོང་སྐུ་མཆེད་ཀྱིས་རང་
ཡུལ་དུ་བྱོན། ཡོན་རྫོང་གི་ནོར་རྣམས་དང༌། ཁོང་རང་གི་ཞིང་སོགས་ཚོང་མང་དུ་མཛད་
པས༑ གསེར་སྲང་ལྔ་བཅུ་ཙམ་བྱུང་བ་ཁྱེར་ནས་མཁར་ཆུང་དུ་བྱོན། གདམས་ངག་ཞུས།
གཅེན་གྱི་ཞལ་ནས། ངས་སྒོམ་གཙོ་བོར་བྱེད། ཁྱོད་ཀྱིས་སློབ་གཉེར་གཙོ་བོར་གྱིས་
གསུངས་ནས། དེ་བཞིན་དུ་མཛད། མོས་གུས་དང་འཕྲལ་གྱི་སྤྱོད་ལམ་སོགས་ཀྱིས་བླ་མ་
མཉེས་ནས། གདམས་ངག་ཀྱང་ཡོངས་སུ་རྫོགས་པར་ཐོབ། བླ་མའི་ཞལ་ནས། ངའི་ཆོས་
འདི་ཞང་སྟོན་མཆེད་གཉིས་ཀྱིས་གོ །དེའི་ནང་ནས་ཀྱང་ཞང་སྟོན་གཟི་བརྗིད་འབར་གྱིས་གོ་



གདམས་ངག་བྱུང་ཚུལ་གྱི་ཟིན་བྲིས།
ཞེས་བསྔགས་པའང་མཛད། དེ་ལྟར་གཅུང་གིས་གསུང་སྒྲོས་ལ་ཆེད་འཛིན་དང་སློབ་གཉེར་
མཛད་པ་བས། གཅེན་གྱིས་བསྒོམས་པ་དངོས་རྡོ་རྗེའི་ཚིག་རྐང་གི་སྟེང་དུ་གོ་བ་ཆེ་བ་སོགས་
བྱུང་༑ མདོར་ན་དེང་སང་གི་བར་དུ་བརྒྱུད་པ་མ་ཆད་ཅིང་དར་རྒྱས་ཆེ་བ་དང་། གདམས་
ངག་ཀྱང་ལྷག་མ་མ་ལུས་པར་ཐོབ་པས་ན་གསུང་ངག་རབ་ཏུ་ཐོབ་པ་ཞེས་གྲགས་པ་ཡིན་གསུངས།
གཉིས་པ་ཞྭ་མ་ལྕམ་སྲིང་ནི། ཡུལ་ལ་སྟོད་ལྷོའི་ཕ་དྲུག་པ། ཡབ་ཞྭ་མ་རྡོ་རྗེ་རྒྱལ་
མཚན། བླ་རྟགས་བྱི་བ་ཧབ་ཤ་ཞེས་བྱ་བ་དང་། ཡུམ་རྒྱལ་མོ་སྨན་ཞེས་པ་ལ། ལྕམ་སྲིང་
དྲུག་འཁྲུངས་པའི་ཆེ་བ་ཞྭ་མ་སེང་གེ་རྒྱལ་མཚན། གཉིས་པ་ཞྭ་མ་རྒྱལ་མཚན། གསུམ་པ་
མ་གཅིག་རྒྱལ་མོ་ལྕམ་བཞི་པ་རྗེ་ཁུམ་བུ་བའམ། བླ་མ་རྫོང་པའང་ཟེར་བ་དེ། ལྔ་པ་རྒྱལ་
ཆུང་པ། དྲུག་པ་སློབ་དཔོན་བཙུན་ཆུང་རྣམས་བྱུང་བ་ལས། ཁོང་གཉིས་གོང་མ་ཡིན། སྤྱིར་
པདྨ་ཅན་གྱི་མཚན་ཉིད་དང་ལྡན་ཞིང་། ཁྱད་པར་ལྟ་བའི་གོང་ན་པདྨ་དམར་པོ་འདབ་མ་
གསུམ་པ། མགྲིན་པ་ནས་ལྟེ་བའི་བར་དུ་རིན་པོ་ཆེའི་དོ་ཤལ་སུམ་རིམ་གྱི་རྣམ་པ། དཔྲལ་
བར་ཉི་ཟླའི་ཏོག་བྱས་པའི་རྒྱལ་མཚན། ཕྲག་པ་གཉིས་ལ་ལི་ཁྲིའི་མདོག་ལྟ་བུའི་དགའ་བ་
འཁྱིལ་བ། ལྗགས་ཀྱི་འོག་ན་ཨུཏྤལ་སྔོན་པོའི་ལྟེ་བར་རལ་གྲི་ཏཱཾ་ཡིག་གིས་མཚན་པའི་རྣམ་
པ་ཅན་སོགས་ཤ་མཚན་ངོ་མཚར་བ་དང་བཅས་པ་ཡོད། ལོ་བཅུ་བཞི་བཞེས་པ་ན་ཕ་དྲུག་པ་
གཅིག་གི་ཁྱིམ་པ་ལ་བྱོན། ཁོང་དེར་བཞུགས་མ་བཞེད་པར་སྨྱོ་རྫུ་བྱས་པས་འབྲལ་ཐུབ།
དེའང་བསྟན་པ་སྔ་དར་གྱི་དུས་སྤྱན་རས་གཟིགས་ཀྱི་སྤྲུལ་པ་རྒྱལ་པོ་སྲོང་བཙན་སྒམ་པོ།
སྒྲོལ་མའི་སྤྲུལ་པ་རྒྱ་བཟའ་ཀོང་ཇོ། འཇམ་དབྱངས་ཀྱི་སྤྲུལ་པ་ཐོན་མི་སཾ་བྷོ་ཊ་རྣམས། དུས་
འདིར་རྒྱལ་པོ་ནི་ཁ་ཆེ་དགོན་པ་བ་ཛ་ཡ་ཨ་ནན་ཞེས་པར་འཁྲུངས། རྒྱ་བཟའ་ནི་མ་གཅིག་
ཞྭ་མ། ཐོན་མི་ནི་རྨ་ལོ་ཙཱ་བ་ཆོས་འབར་དུ་འཁྲུངས། དེའི་ཚེ་ལོ་ཙཱ་བ་དེ་ལ་བླ་མ་ཁ་ཆེ་དགོན་
པ་བ་དང༌། རྩྭ་མི་དང༌། ཨ་བྷ་ཡ་སོགས་ཞལ་མཐུན་པར་བོད་ན་སྒྲོལ་མའི་སྤྲུལ་པ་



དཔལ་ས་སྐྱའི་རིག་མཛོད།
ལ་
ཕྱག་རྒྱ་པདྨ་ཅན་གྱི་རིགས་ཤིག་ཡོད་པས། དེ་ལ་ལྷན་ཅིག་སྐྱེས་པའི་ཡེ་ཤེས་བསྒྲུབ་པའི་
རྟེན་བྱས། བདེ་མཆོག་གི་སྒྲུབ་པ་བྱས་ན་མྱུར་དུ་དངོས་གྲུབ་ཐོབ་ཅེས་ལུང་བསྟན་པ་ལྟར།
རྨ་བོད་དུ་བྱོན། ཕྱག་རྒྱ་དེ་རྩད་བཅད་པས་མ་གཅིག་ཞྭ་མར་འདུག་ནས། བསླངས་པས་
ཁོང་རང་ཡང་དགེས་བཞིན་དུ་བྱོན་ཏེ། ལོ་ཙཱ་བས་ཡི་དམ་གྱི་ལྷ་ལས་དབང་ལེན་པའི་དབང་
རྟེན་མཛད་པས། ཁོང་རང་ཡབ་ཡུམ་ཡི་དམ་གྱི་ལྷར་དངོས་སུ་གཟིགས་པ་དང་། ཁོང་རང་
མཆོད་པའི་ལྷ་མོ་བརྒྱད་དུ་གྱུར་ནས་མཆོད་པ་བྱེད་པ་སོགས་ཀྱི་རྣམ་པའང་ཤར། དེ་ནས་རེ་
ཞིག་ནས་རྨ་ལོ་ཙཱ་བ་རབ་ཏུ་བྱུང་སྟེ་དབུས་གཙང་ལ་བྱོན་པས་ཤབ་ཏུ་དུག་བྱུང་ནས་གྲོངས།
དེ་འདྲས་རྐྱེན་བྱས་པ་ལྟ་བུས་མ་གཅིག་ལ་ཁམས་འདུས་པ་དྲག་པོ་བྱུང་། ཉིན་རེ་ལ་བྱང་
སེམས་ཉུངས་ཀར་ཙམ་རེ་ཉམས་འགྲོ་བ་དང༌། གཏོར་མ་བྱ་རོག་གིས་མི་ཟ་བ་དང་། དེ་ལ་
སོ གས་པའི་བར་ཆད་ཀྱི་རྟགས་ཆེན་པོ་བདུན་བྱུང༌། དེར་དེ་དག་འཆོས་པ་ལ་བླ་མ་སུ་
གདམས་ངག་ཆེ་རྩད་བཅད་པས། དིང་རི་ན་དམ་པ་རྒྱ་གར་གྲགས་ཆེ་བར་ཐོས་ནས་དེར་བྱོན།
རྒྱུ་མཚན་ཞུས་པས། ཁྱོད་ཀྱིས་བླ་མ་ལ་དབང་ཞུ་བའི་ཚེ་ཡོན་མ་ཕུལ་བ་དང་། བླ་མས་
གནང་བ་མ་མཛད་པར་བཞུགས་གདན་ལ་བསྡད་པ་དང་། བླ་མ་ལ་མ་ཞུས་པར་གཞན་གྱི་
ཕྱག་རྒྱ་བྱས་པ་སོགས་ཀྱིས་ལན་པ་ཡིན། བླ་མ་བཞུགས་སམ། མི་བཞུགས་ན་མཆོད་རྟེན་
ནམ༑ སྲས་པོ་ལྟ་བུ་ལ་འབུལ་བ་གྱིས་གསུངས་པ་ལ། དབང་ཡོན་མ་ཕུལ་བ་བདག་བླ་མ་
དང་ནོར་བསྲེས་ཏེ་ང་ཁྱོད་མེད་པར་བྱས། བདག་ལ་ཟུར་དུ་བཟུང་བའི་ནོར་མི་བདོག་ཞུས་
པས༑ ཁྱོད་ཀྱི་མིང་པོས་ཕག་ཏུ་རིན་ལ་རྟ་གཅིག་ཟོས་འདུག་གསུངས། འདི་གསོ་བ་ལ་
རྫས་མང་པོ་དགོས། ཤ་གཟུག་གཅིག །ཆང་ཐོད་པ་གང་། བྱ་མོ་ནག་མོའི་སྒོ་ང་སོགས་ཁྱེར་
ཤོག་གསུངས། དེར་དེ་དག་ཕུལ་བས། ཤ་དེ་དང་ཆང་དེས་མི་བརྒྱད་ཅུ་ཙམ་ལ་ཚོགས་
འཁོར་བྱས། སྒོ་ང་དེ་མ་གཅིག་གི་མཚན་མར་བཅུག་ནས་ཞག་གཅིག་བཞག །བཏོན་པས་



གདམས་ངག་བྱུང་ཚུལ་གྱི་ཟིན་བྲིས།
སྒོ་ངའི་ནང་ཁྲག་ནག་པོས་ཁེངས་པའི་ཁྲོད་ན་ལྕགས་ཀྱི་སྡིག་པ་རྭ་ཅན་གཅིག་དངོས་སུ་ཐོན་
བྱུང༑ དམ་པའི་བཀའ་ལུང་ལྟར་བླ་མའི་ཕྱི་རྟེན་ལ་གཉྫི་ར་བཙུགས་ཀྱང་ཟེར། སྲས་གཅིག་
ལ་འབུལ་བ་བྱས་ཀྱང་ཟེར་ཏེ་དེ་དག་གིས་ལོ་གཅིག་ལ་ཁམས་འདུས་པ་སངས་ཏེ་བདེ་བར་བྱུང་།
ཡང་སྔར་བཞིན་ཁམས་འདུས་པ་ལ། དམ་པ་ལ་ཞུས་པས་མདོ་རྒྱུད་འདྲ་ལྟོས། རྒྱལ་ཁམས་
འདྲ་སྐོར་གསུངས། དེར་མཚམས་བྱས་ཏེ་མདོ་རྒྱུད་དུ་མ་བལྟས་པས་ཕན་རྒྱུ་མ་བྱུང༌། རྒྱལ་
ཁམས་ལ་བྱོན་པས་རོང་གི་ཁུ་ལུང་མདའི་ཆུ་ཁ་ན། གནུབས་པའི་གྲྭ་པ་བན་ཆུང་ཁ་ཅིག །
ཨེ་མ་སངས་རྒྱས་ཀུན་གྱི་གསང་། །རྫོགས་པའི་སངས་རྒྱས་སྐྱེ་བ་མེད། །སྐྱེ་བ་མེད་ལས་
ཐམས་ཅད་སྐྱེས། །ཟེར་བས་དབྱངས་ལེན་པ་གསན་པས་ངེས་ཤེས་འདྲོངས། ཐུགས་ཐོག་
ཏུ་འགྱུར་བ་ཆེན་པོ་ཞིག་བྱུང་ནས་དེས་ཕན། ཡང་ལོ་གཅིག་ལ་སྔར་བཞིན་བསྙུངས་ནས་
དམ་པ་ལ་ཞུས་པས། རྔ་གཅིག་གཏད་ནས་བརྡུང་གསུངས། བརྡུངས་པས་སྐད་ཆེན་པོ་བྱུང་།
གེགས་སེལ་ཞུས་པས། རྒྱུགས་གསུང་བའི་བརྡ་བྱས། སྡོད་དུ་མ་བཅུག །དེར་གདམས་ངག་
བརྡུགས་པར་ཐག་བཅད། དེར་རྗེ་མཁར་ཆུང་བ་མདོ་འབུམ་གྱི་གླེགས་ཤིང་སྒྲུབ་པར་ཕ་དྲུག་
ཏུ་བྱོན། དིང་རིའི་སྐེད་ཆག་པ་ཁྱུང་པོ་ཧཱུྃ་ཀ་ར་ཞེས་བྱ་བའི་སར་བཞུགས་པའི་ཚེ། བླ་ཆེན་
འབྲོག་མིའི་ཐུགས་སྲས་དམ་པ་ཡིན་ཟེར་གྲགས་པ་ཆེན་པོ་བྱུང་། དེར་ཁྱུང་པོ་སྐེད་ཆག་པས་
ཞྭ་མ་ལ་རྗེ་འདི་ལ་གེགས་སེལ་མི་ཞུའམ་ཟེར་བའི་ཕྲིན་བཏང་བས། ལྕམ་སྲིང་གཉིས་ཀྱིས་
རྟ་གཅིག་ལ་མར་དང་རྩམ་པ་མང་པོ་བཀལ་ནས་བྱོན། ཕྱེ་མ་རྟ་དང་བཅས་པ་ཕུལ། ལོ་
རྒྱུས་ཞུས་པས། རྗེ་མཁར་ཆུང་བ་འཁྱེལ་མཛད་དེ་བཞུགས་པའི་ཞབས་ལྷམ་འབུར་མ་ཞིག་
ལ་སྦ་ལྕག་ཅིག་ཏུག་ཏུག་མཛད་ཅིང་། ཁྱོད་ལ་དང་པོ་འདི་ལྟ་བུ་མ་བྱུང་ངམ། དེ་ནས་འདི་
ལྟ་བུ་མ་བྱུང་ངམ། ཞེས་ཞིབ་ཏུ་གསུངས་པས། ཁོང་གི་སྔར་བྱུང་བ་རྣམས་ཀྱི་ཐོག་ཏུ་ཁྲིག་
ཁྲིག་བྱུང་བས། དེར་དབུ་བརྡབས་ཤིང་ཕྱག་འཚལ། རྗེ་སངས་རྒྱས་བྱ་བ་དེ་ཁྱེད་ལགས་



དཔལ་ས་སྐྱའི་རིག་མཛོད། །
སམ་ཟེར་མོས་གུས་པ་ཆེན་པོ་བྱས། གེགས་སེལ་ཞུས་པས་ཀྱེ་རྡོར་གྱི་དབང་ཞིག་མཛད།
གེགས་སེལ་འདྲ་གནང་སྟེ། རྒྱས་པར་བཞེད་ན་ནོར་ཁྱེར་ལ་མཁར་ཆུང་དུ་བྱོན་གསུངས།
དེར་བདག་མིང་པོ་གཅིག་བདོག་པས་ཁྲིད་ན་ཁྱབ་བམ་ཞུས་པས་འོང་གསུངས། དེར་ལྕམ་
སྲིང་གཉིས་ཀྱིས་འབུལ་བ་འཁོར་གསུམ་ཡོངས་དག་ཐེངས་གསུམ་མཛད། དཀའ་བ་དུ་མ་
སྤྱད་པས་བླ་མའང་མཉེས་ཏེ། གདམས་ངག་རྫོགས་པར་གནང་བ་བཞེད་པ་ལ་སྐབས་ཤིག་
ན་ཁོང་རྣམས་གདམས་ངག་གིས་ཐུགས་ཚིམ་སྟེ་ཕྱིར་འབྱོན་གྲབས་སུ་འདུག་པ་ལ། རྗེ་མཁར་
ཆུང་བའི་ཞལ་ནས། ཞང་སྟོན་སྐུ་མཆེད་ལ། ཞྭ་མ་འདི་པ། མི་དྲག་པོ་ཆོས་ཀྱི་སྣོད་དུའང་
གདའ་བས་གདམས་ངག་རྫོགས་པར་སྦྱིན་སྙམ་པ་ཡིན་ཏེ། ཁོང་འགྲོ་གྲབས་སུ་གདའ། བརྒྱུད་
པ་འདིའི་སྲོལ་གྱིས་ཕར་གནང་བའི་སྲོལ་ནི་མི་འདུག །ཁྱེད་སྐུ་མཆེད་ཀྱིས་གྲོས་ཐོབ་གསུང་
བ་ན། ཞང་སྟོན་གྱིས་ཞྭ་མ་ལྕམ་སྲིང་ལ། རྗེ་འདིའི་གདམས་ངག་ད་དུང་ཅུང་རྫོགས་པ་མི་
འདྲ༑ ཁྱེད་ཐུགས་ལའང་ཤིན་ཏུ་དགེས་པར་གདའ་བས། ད་དུང་བཞུགས་ཏེ་གསོལ་བ་
བཏབ་ནས་གདམས་ངག་གི་འཕྲོ་རྣམས་གསན་པ་འཐད། ཁྱེད་ཀྱི་སྐུ་དྲིན་གྱིས་ངེད་རྣམས་
ལའང་ཕན་པར་གདའ་ཞུས་པས། ཞྭ་མའི་ཞལ་ནས། ཇོ་བོ་འདི་ཅི་གསུངས་ན། ངེད་ཀྱིས་
ཡུན་དེ་ཙམ་བསྡད། འབུལ་བའང་འཁོར་གསུམ་ཡོངས་དག་ཐེངས་གསུམ་བྱས། བྱང་དང་
རྭ་ཚུན་ཆོད་བསྐོར། གོས་ཇག་དམར་རྐྱང་རེ་ལས་མེད་པས་གྲང་དྲགས་ནས་གཡག་གི་སྐྱིབས་
འབྱོན་ཞིང་འོང་དགོས་པ་བྱུང་། བླ་མས་ཀྱང་ཐུགས་ལ་བཏགས། གདམས་ངག་ཀྱང་རྫོགས་
པར་གནང་། ད་དུང་ཡང་ཡོད་པ་སྐད་གསུང་ནའང་རྗེ་ཞལ་རྫུན་མཛད་པ་ཡིན་ཉེན་ཡོད་ཟེར་
ནས་བྱོན་པས་གདམས་ངག་ཅུང་མ་རྫོགས་ཞེས་ཞང་ནས་བརྒྱུད་པ་འདི་པའི་སྒྲོས་ལ་འབྱུང་ལ།
འུ་ཅག་ལ་མེད་པ་འདྲ་ཁོང་ལ་གནང་མོད། འོན་ཀྱང་། སྒྲུབ་ཐབས་མཚོ་སྐྱེས་ལྟར་གནས་
པ་བཞིས་འཆིང་བ་དང་། རྒྱུ་དུས་ཀྱི་ལྟ་བ་འཁོར་འདས་དབྱེར་མེད་ལ་མི་བྱེད་པར་ཕ་རོལ་ཏུ་



གདམས་ངག་བྱུང་ཚུལ་གྱི་ཟིན་བྲིས།
ཕྱིན་པ་དང་ཐུན་མོང་གི་ལྟ་བ་ལ་བྱེད་པ་སོགས་ཅུང་གདམས་ངག་མ་རྫོགས་པའི་རྟགས་སུ་
གདའ་གསུངས། གང་ལྟར་སྒྲུབ་པ་སྙིང་པོར་མཛད་པས་བསམས་ན་ཤེས་པས་མངོན་ཤེས་
དང་༑ གཟུགས་གཅིག་དང་། དུ་མར་སྤྲུལ་ནུས་ཏེ། ཉེ་གནས་མ་ལ་རང་རེ་སྒོག་པ་སྒྲུགས་
པར་འགྲོ་བས་ཁྱོད་རང་སྔོན་ལ་སོང་གསུངས། མ་གཅིག་ནི་བྱོན་མ་བྱུང་། ཉེ་གནས་གར་
ཕྱིན་དུ་ཕུག་རོན་རེ་འོང་གིན་འདུག །དེར་སྒོག་པ་ཁྱེར་ནས་ཕྱིན་པས། མ་གཅིག་གཟིམས་
མལ་ན་སྒོག་པ་སྤར་གང་ཙམ་དང་བཅས་བཞུགས་འདུག །སྒོག་པ་སུས་ཕུལ་ཞུས་པས། ང་
རང་གིས་སྒྲུགས་པ་ཡིན། ཁྱོད་བྲག་གཡང་ལ་འདྲིལ་ལ་ཁད་བྱུང་བའི་དུས་ཀྱང་ང་འཁྲིས་ན་
ཡོད་གསུངས་པ་དང་། ཡང་ཚ་ལུང་ལྡོང་སྟོན་ཤེར་ཕྱིན་གསུང་པ་ལ་ཕུག་རོན་དུ་སྤྲུལ་ནས་
ཉན་དུ་བྱོན་པ་ན། བཙུན་ཆུང་འདྲས་སོར་རྡེལ་འཕངས་པས། ཆོས་ཟབ་མོ་ཞིག་གདའ་བ་ལ།
སྡུག་བྱིས་ཕུང་བྱིས་འདྲས་སོར་རྡེལ་རྡེག་གིན་ཉན་དུ་མ་སྟེར་གསུང་བ་དང་། རྡོ་རྗེ་གདན་གྱི་
མཆོད་པའི་ཚེ་རྫུ་འཕྲུལ་གྱིས་བྱོན་ནས། བོད་མོའི་ཆ་ལུགས་ཀྱིས་ནམ་མཁའ་ལ་རྡོ་རྗེའི་སྐྱིལ་
ཀྲུང་བྱས་ནས་བསྐོར་བ་མཛད་པ། རྩྭ་མི་ཆེན་པོས་ངོ་མཁྱེན་ནས། འདི་ལྟར་ཡིན་གསུངས་
པས༑ རྒྱ་གར་བ་རྣམས་མཆོག་ཏུ་དད་དེ། ཨ་ཙ་ར་བཞི་བོད་དུ་ཆོས་ཞུ་རུ་བྱུང་པ་ལ། ངེད་
སྤྱིར་མཐའ་མི། བྱེ་བྲག་ཏུ་བུད་མེད་ཀྱིས་བླ་མ་མི་འཕེར་གསུངས་ནས་ཆོས་ནི་མ་གནང་།
གསེར་སྲང་བཞི་གནང་ནས་བརྫངས། དེས་མཚོན་པའི་རྫུ་འཕྲུལ་དུ་མ་ལ་མངའ་བརྙེས། བདེ་
མཆོག་གི་སྒོ་མཚམས་མ་རྣམས་བྲན་དུ་ཁོལ་བས་ཁྲ་གདོང་མ་ཆུ་ཆུས། འུག་གདོང་མ་མེ་ཐོང་
གསུངས་པ་ཙམ་གྱིས་ཕྲུ་བ་སྟོང་པར་ཆུ་དང་། ཐབ་སྟོང་པར་མེ་འབར་བ་སོགས་བྱུང་། མདོར་
ནི་གྲུབ་པའི་དབང་མོར་གྱུར་མོད། རྗེ་དགོན་པ་བའི་ཞལ་ནས་ཞྭ་ཆུང་མ་འདིས་ཚེ་འདིར་
གྲུབ་མཐའ་སྙོགས་པ་ཡིན་པ་ལ། ཉམས་དབྱངས་ལ་དགའ་ཆེས་པས་ཅུང་ཟད་ལམ་གྱི་བར་
ཆད་དུ་སོང་འདུག་གསུངས། གང་ལྟར་ཡང་མ་གཅིག་དེ་དང༌། དེའི་མིང་པོ་ཞྭ་མ་ཆོས་ཀྱི་
(9)



དཔལ་ས་སྐྱའི་རིག་མཛོད། །
རྒྱལ་པོ་རྗེ་ཁུམ་བུ་བར་གྲགས་པ་གཉིས་ནས་བརྒྱུད་པ་ལ་ཕོ་རྒྱུད་མོ་རྒྱུད་ཀྱི་ཐ་སྙད་དང་བཅས་
པའི་བརྒྱུད་པ་བརྒྱད་ཙམ་བྱུང་མོད། དེང་སང་ནི་ཡིག་ལུང་ཐོར་བུ་ཙམ་ལས་མི་སྣང་། གང་
ལྟར་ཡང་འབྲིང་དུ་ཐོབ་ཅེས་གྲགས་པ་ཡིན་གསུངས། །
གསུམ་པ་སེ་སྒོམ་བྱང་ཡེ་ནི། ཕ་དྲུག་གི་སེ་སྒོམ་བྱང་ཡེ་ཞེས་པའི་ཕྱུག་པོ་ཞིག་གིས་
ནོར་མང་པོ་ཁྱེར་ནས་མུ་གུ་ལུང་དུ་ཕྱིན་པས། བླ་ཆེན་ནི་མ་མཇལ། དེར་གདམས་ངག་མི་
གནང་ཡང་མཇལ་ཙམ་བྱུང་ནའང་རྟ་བཟང་པོ་གཡེར་ཆེན་ཞིག་ཡོད་པ་འབུལ་ཟེར། ཡུམ་
སོགས་ཀྱིས་སྔར་ནི་སློབ་མ་ཚོ་ལ་ཆོས་དགོས་ན་ནོར་ཁྱེར་ཤོག་འབའ་ཞིག་གསུངས། ད་ནོར་
མང་པོ་འབུལ་བར་འདུག་པ་ལ་ཆོས་མི་གནང་། མཇལ་ཁ་ཙམ་གནང་ནའང་རྟ་བཟང་པོ་
སོགས་ནོར་མང་དུ་འབུལ་བ་གདའ་བས་མཇལ་ཙམ་འཐད་ཞུས་པས། སྔར་ནོར་ཁྱེར་ཤོག་
བྱས་པ་ཆོས་ཀྱི་ཆེ་བ་དབྱུང་བ་དང༌། སློབ་མའི་སྣོད་བརྟག་པའི་ཕྱིར་བྱས་པ་ཡིན། ད་ཆོས་
རྣམས་ནི་བདག་པོ་སོ་སོ་ལ་འཕྲོད་། ང་ནོར་གྱི་དགོས་པ་ཅིའང་མེད་གསུངས་ནས་མཇལ་
ཁ་ཙམ་ཡང་མ་གནང་། དེར་སེ་སྒོམ་གྱིས་ནོར་མང་པོ་ཁྱེར་ནས་མཁར་ཆུང་དུ་བྱོན་ཏེ།
གདམས་ངག་ཞུས་པས། གདམས་ངག་རྫོགས་པ་རང་གནང་ཚོད་ནི་འདུག་སྟེ། ཁོང་རང་གི་
ཉམས་ལེན་དང༌། ཤེས་རབ་སོགས་ཀྱིས་མ་འཁྱོངས་པ་ཡིན་ནམ། གཞན་ལ་ཕན་པ་ནི་ཡེ་
མ་བྱུང་བས་ན་ཐ་མར་ཐོབ་པར་གྲགས་པ་ཡིན་ནོ་གསུངས།། །།
༡༡།
02))



གདམས་ངག་བྱུང་ཚུལ་གྱི་ཟིན་བྲིས།
༣༽ མཐར་རྗེ་བཙུན་ས་སྐྱ་པ་ཡབ་སྲས་ཀྱིས་དར་ཞིང་རྒྱས་པར་
མཛད་པའི་ཚུལ། །
༼༡ ཤིང་རྟའི་སྲོལ་འབྱེད་ལྟ་བུའི་རྗེ་བཙུན་ས་སྐྱ་པ་ཆེན་པོ་བྱོན་ཚུལ།
གསུམ་པ་མཐར་རྗེ་བཙུན་ས་སྐྱ་པ་ཡབ་སྲས་ཀྱིས་དར་ཞིང་རྒྱས་པར་མཛད་པའི་ཚུལ་
ལ༑ ཤིང་རྟའི་སྲོལ་འབྱེད་ལྟ་བུ་རྗེ་བཙུན་ས་སྐྱ་པ་ཆེན་པོ་བྱོན་ཚུལ། དེས་གསུང་ངག་རིན་
པོ་ཆེ་ཇི་ལྟར་གསན་ཚུལ། དེ་ལ་རྗེས་འབྲང་ཇི་ལྟར་བྱུང་ཚུལ་ལོ། །
དང་པོ་ནི། གོང་དུ་བཤད་པ་ལྟར། ཡོན་ཏན་དུ་མ་དང་ལྡན་པའི་འཁོན་དཀོན་མཆོག་
རྒྱལ་པོ་ལ་ཇོ་མོ་གཉིས་བྱུང་བའི། ཆུན་
མ་ཞང་ཞུང་གུ་ར་བའི་བུ་མོ་ཡིན་པས་མ་
གཅིག་ཞང་མོའམ། མཁར་སྒོ་ལུང་དུ་
བཞུཊ་པས་མ་གཅིག་མཁར་སྒོ་ལུང་མ་
ཞེས་བྱ་བ་དེ་ལ་སྐུ་བལྟམས། ཇོ་བོ་
ཆེན་པོ་རྗེའི་གཅེན་ནམ་དབོན་པོར་གྱུར་
བའི་བྱང་ཆུབ་སེམས་དཔའ་དྷ་ན་ཤྲཱིའམ།
དྷ་བྱང་ཆུབ་སེམས་དཔའ་ཞེས་གྲགས་
པ་དེའི་སྤྲུལ་པ་ཡིན། དེའང་ད་ལྟ་
སྤྱིར་འདི་རྗེ་བཙུན་ས་ཆེན་སྤྱན་རས་ ས་ཆེན་ཀུན་དགའ་སྙིང་པོ།
གཟིགས་ཀྱི་སྤྲུལ་པ་ཡིན་གྱི། འཇམ་དབྱངས་ཀྱི་རྣམ་སྤྲུལ་མིན་ཟེར་བ་དང་། འཇམ་དབྱངས་
བདུན་བརྒྱུད་ལའང་མི་འདྲེན་མོད། བརྒྱུད་པ་འདི་པའི་ལུགས་ཀྱིས་འཇམ་དབྱངས་ཀྱི་རྣམ་



དཔལ་ས་སྐྱའི་རིག་མཛོད།
༡༡༡
འཕྲུལ་དང་། འཇམ་དབྱངས་བདུན་བརྒྱུད་ཀྱི་གཙོ་བོར་བཞེད་པ་ཡིན་ཏེ། ཇོ་བོ་རྗེས་ས་
དཀར་ལོགས་ལ་དྷིཡིག་བདུན་གཟིགས་པའི་རྟེན་འབྲེལ་ལས་མ་འོངས་པ་ན་གནས་འདིར་
འཇམ་དབྱངས་ཀྱི་སྤྲུལ་པ་བདུན་འབྱུང་བར་ལུང་བསྟན་པ་ལྟར། རྗེ་བཙུན་ཆེན་པོས། འཇམ་
པའི་དཔལ་ཡང་མི་ཡི་གཟུགས་འཛིན་ཞིང༌། །ཞེས་དངོས་སུ་གསུངས་པས་སོ། །དེས་ན་འདི་
པའི་ལུགས་ཀྱིས་ས་ཆེན་ཡབ་སྲས་གསུམ། ཆོས་རྗེ་ཁུ་དབོན། འཇམ་དབྱངས་དོན་ཡོད་
རྒྱལ་མཚན། ལ་ལས་འཇམ་དབྱངས་སེངྒེ་ལ་ཆིབས་པར་མཐོང་བ་དང་། རྗེ་བླ་མ་དམ་པ་དགེ་
བཤེས་ཤེས་རབ་རྡོ་རྗེས་འཇམ་དབྱངས་འོད་འཕྲོ་བར་མཐོང་བ་སོགས་ཀྱིས་ཁོང་སྐུ་མཆེད་
དེ་བདུན་ལ་བཞེད་པ་ཡིན། དེ་ལྟར་འཇམ་དབྱངས་ཀྱི་སྤྲུལ་པ་ཡིན་པས་སྤྱན་རས་གཟིགས་
མ་ཡིན་པར་མི་འགྱུར་བས་ན། ཁམས་པ་ཞིག་གིས་ཁྱེད་སྤྱན་རས་གཟིགས་སུ་གྲགས་པས་
ང་ལ་རྟགས་ཤིག་མི་སྟོན་ན་ལྕེབ་ཞུས་པས། ཕྱག་སྟོང་སྤྱན་སྟོང་གི་མཚོན་བྱེད་དུ་ཕྱག་གཡས་
མཆོག་སྦྱིན་མཛད་པའི་མཐིལ་ན་སྤྱན་ཡོད་པར་བསྟན་པ་དེ་ལྟ་བུས་མཚོན་ནས། མཚན་ཡང་
རྗེ་བཙུན་བརྩེ་བ་ཆེན་པོར་གྲགས་པ་ཡིན་གསུངས། དེ་ལྟ་བུའི་དམ་པ་དེས་རང་གི་ཡབ་ལས་
ཀྱེ་རྡོ་རྗེའི་དབང་བསྐུར་བ་ནོས་ཏེ། གཞུང་དང་གདམས་པའང་ཅི་རིགས་པར་གསན། ཡབ་
གཤེགས་པའི་ཚེ་རྩིས་བྱས་པས་གདན་ས་བསྐོ་བ། ཕྱི་རྟེན་གྱི་འགྲམ་འདིང་བ། གཤེགས་
རྫོང་བསྒྲུབ་པ་རྣམས་ཉིན་གཅིག་ལ་བྱས་ན་རྗེས་མ་རྣམས་ལ་ཕུན་སུམ་ཚོགས་པ་འབྱུང་ཞེས་
ལུང་བསྟན་པ་ན། གྲྭ་བ་སྦྱིན་བདག་རྣམས་རྗེ་ཉིད་གདན་སར་བསྐོ་བར་བཞེད་ཀྱང་། ཡུམ་
གྱིས་གཞོན་དུས་སློབ་གཉེར་བྱེད་དགོས་པས་མི་འཐད། ཁོང་རང་གི་ཡབ་ཀྱང་ལོ་ཙཱ་བའི་
ཆོས་འདི་རྫུན་ཆུང་བ་ཡིན་གསུངས་ཐུགས་གཙིགས་ཆེ་བས་འདི་བཞིན་ལེགས་གསུངས་ནས།
རྗེ་བ་རི་ལོ་ཙཱ་བ་ས་སྐྱའི་གཡུ་མཁར་མོ་ན་བཞུགས་པ་སྤྱན་དྲངས་ཏེ་གདན་སར་བསྐོས། འཁོན་
སྐུ་འབུམ་གྱི་འགྲམ་འདིང་བ། དགོངས་རྫོགས་བསྒྲུབ་པ་རྣམས་ཉིན་གཅིག་ལ་གྲུབ་པར་
གྱི



གདམས་ངག་བྱུང་ཚུལ་གྱི་ཟིན་བྲིས།
བྱས་པས། དེར་རྗེ་བ་རི་ལོ་ཙཱ་བའི་ཞལ་ནས་ཁྱེད་ཇོ་སྲས་ཀྱི་བུ་ཆོས་ཤེས་དགོས། དེ་ལ་
ཤེས་རབ་དགོས་པས་ཐོག་མར་འདི་སྒྲུབས་གསུངས་ནས། འཇམ་དབྱངས་ཨ་ར་པ་ཙའི་
རྗེས་གནང་གནང་སྟེ། ས་སྐྱའི་འཇམ་དབྱངས་བྲག་ཁུང་ཞེས་གྲགས་པ་འདིར་བ་རི་བས་
སྒྲུབ་གྲོགས་མཛད་དེ་འཇམ་དབྱངས་བསྒྲུབས་པས་བར་ཆད་ཀྱི་མཚན་མ་ཅུང་ཟད་བྱུང་བ་ན།།
ཁྲོ་བོ་མི་གཡོ་བ་སྔོན་པོའི་ཆུ་སྲུང་སོགས་གནང་སྟེ་བསྒྲུབས་པས་བར་ཆད་ལས་གྲོལ་ཏེ། ཟླ་
བ་དྲུག་ནས་རྗེ་བཙུན་འཇམ་པའི་དབྱངས་གསེར་བཙོ་མའི་མདོག་ལྟ་བུ་ཕྱག་གཉིས་ཆོས་ཀྱི་
འཁོར་ལོའི་ཕྱག་རྒྱ་མཛད་པ། རིན་པོ་ཆེའི་ཁྲི་ལ་ཞབས་གཉིས་བཟང་པོའི་འདུག་སྟངས་ཞེས་
པ་འཁྱེལ་མཛད་དེ་བཞུགས་པ། སྐུའི་གཡས་གཡོན་ན་བྱང་ཆུབ་སེམས་དཔའ་གསེར་བཙོ་
མའི་མདོག་ཅན་རེ་བཞུགས་པ་ཞིག་མངོན་སུམ་དུ་ཞལ་གཟིགས་ཏེ། ཐེག་པ་ཆེན་པོའི་ལམ་
གྱི་སྙིང་པོ་བསྡུས་པ་ཞེན་པ་བཞི་བྲལ་གྱི་གདམས་པ་གསུངས། དེ་ནས་བཟུང་སྟེ་ཆོས་ཐམས་
ཅད་ཐོགས་མེད་དུ་མཁྱེན་པར་གྱུར། དེའི་ཚེ་ས་སྐྱ་པའི་བགྲེས་པོ་རྣམས་ཀྱི་བགྲོས་ལ། རྗེ་
འདི་སློབ་གཉེར་ཞིག་མཛད་དགོས་ལ། དེའང་ཆོས་ཀྱི་བཤད་པའི་གཞི་མངོན་པ་ཆེ་བར་
འདུག་པས་དེ་སྔོན་ལ་སློབ་པ་འཐད། དེ་ལ་བྲང་ཏི་དར་མ་སྙིང་པོ་མཁས་པས་དེའི་དྲུང་དུ་
བྱོན་པ་ལེགས་ཟེར་བས། རོང་ངུར་སྨྲིག་ཏུ་བྲང་ཏིའི་དྲུང་དུ་བྱོན་པས། གྲྭ་པ་བྱིངས་འདུས་
གྲུབ་ནས་ཁང་པ་མ་ཐོབ་པར་སྲང་བར་ཞིག་ན་སླེ་ལྡིང་བྱས་ནས་བཞུགས་པ་ལ། ཡར་འབྲོག་
ཁོབ་ལེ་བར་བྱ་བའི་གྲྭ་པ་ཞིག་ལ་འབྲུམ་བུ་མེ་དབལ་ནག་པོའི་ནད་བྱུང་ནས་ནད་གཡོག་སོགས་
ཅིའང་མེད་པར་ཐུགས་ཀྱིས་མ་བཟོད་པར་ཁོང་གིས་གཡོག་མཛད་པས་ཁོ་ལ་ལེགས་པར་ཕན་
མོད༑ རང་ཉིད་ལ་བསྙུན་གཞི་དེ་འགོས་ནས་བསྙུངས་པ་ན། དེའི་ཚེ་ས་སྐྱ་ན་ཨ་ཕོ་ཕག་
སྟོན་བྱ་བ། དགེ་སྦྱོར་གྱི་གསལ་སྣང་ཡིན་ཡང་ཟེར། འདྲེ་མཐོང་ཙམ་ཡིན་ཡང་ཟེར་བ་ཞིག་
ཡོད་པ་དེས་སྔ་དྲོ་ཚ་བ་ཐོན་ནས་ཉི་མ་ལ་བསྡད་པས་ས་སྐྱའི་བླ་ཆུང་གོང་ཁ་ན་ཚུར་རྟ་ནག་པོ་



དཔལ་ས་སྐྱའི་རིག་མཛོད།
ཞོན་པ། བེར་ཕོད་ཀ་ཅན། ཞྭ་ཐང་ཞུ་གྱོན་པ་ཞིག་རྟ་ལྕག་བརྡེག་གིན་ནམ་མཁའ་ནས་ཚུར་
ཡུད་ཡུད་བརྒྱུགས་ཏེ། ས་སྐྱའི་ཐད་དུ་རྟ་ཁ་འཐེན་ནས། ཀུན་དགའ་སྙིང་པོ་ན་ནས་ཤི་ལ་
ཐུག་གིན་ཡོད། ཁྱེད་ས་སྐྱ་པ་ཅི་མནོ་བ་ཡིན་ཟེར་བ་ཞིག་བྱུང་། ཁོང་གིས་ཡུམ་ལ་ལོ་རྒྱུས་
ཞུས་པས། ཨ་ཕོས་ཟེར་བ་རྣམས་ངེས་པར་བདེན་པ་ཞིག་འོང་གིན་ཡོད་པས་མ་ལེགས་
གསུངས། དེ་ནས་གཅིག་ནས་གཉིས་སུ་བརྒྱུད་པའི་བང་ཆེན་ཞིག་ཀྱང་སླེབས་པས། དེར་
ཡུམ་གྱིས། གལ་ཏེ་རྗེ་གྲོངས་ན་ད་ཕྱིས་ས་སྐྱར་འོང་དོན་མེད་སྙམ་ནས། ས་སྐྱའི་ཆོས་གཞིས་
རྣམས་མ་གཏོགས་གང་འདུག་གསེར་དུ་དྲིལ་ནས་བསྣམས་ཏེ་བྱོན། ཡུམ་སྲས་མཇལ་བ་ན།།
སྐུ་ན་གཞོན་ཞིང་ས་ཐག་རིང་དུ་འོ་བརྒྱལ་བར་བསྙུང་བས་སྲས་ཀྱི་སྤྱན་ཆབ་ཤོར་བ་ན། ཡུམ་
ན་རེ། ཁྱོད་དགེ་འདུན་རྒྱ་མཚོ་ལྟ་བུ་འདིའི་ཁྲོད་དུ་ཤི་ན་རང་ལེགས་པ་ཡིན་ཏེ། ཞེས་ཤེ་བཅད།
གང་ལྟར་ཡང་བསྙུང་གཞི་ལས་གྲོལ་ཏེ་བྲང་ཏི་དང་། ཟུར་ཆོས་པ། བྱང་ཆད་པ་ཁྱུང་ཞེས་བྱ་
བ་ལས་མངོན་པ་མཁས་པར་བསླབས། དེ་ནས་ཚད་མ་སློབ་པར་བཞེད་ནས། ཉང་སྟོད་ན་
ཁྱུང་རིན་ཆེན་གྲགས་ཞེས་བྱ་བ་དང༌། ཟུར་ཆོས་པ་མེ་དིག་བྱ་བ་ལ་རྣམ་ངེས་གསན་ཅིང་
བཞུགས་པའི་ཚེ། ས་སྐྱའི་བགྲེས་པོ་རྣམས་ཀྱིས་ཚད་མ་ཕྱིས་གསན་པས་ཆོག །བ་རི་བ་སྐུ་
ན་མཐོན་པོར་བྱོན་པས་ཐོག་མར་འདིར་བྱོན་ནས་གདམས་ངག་རྣམས་ཞུ་བ་འཐད་ཅེས་ས་སྐྱར་
སྤྱན་དྲངས། རྗེ་བ་རི་བ་ལས་བདེ་ཀྱེ་དང་། གཤིན་རྗེའི་གཤེད་སྐོར། སྒྲུབ་ཐབས་བརྒྱ་
རྩ་ལ་སོགས་པ་བ་རི་བའི་གདམས་པ་མཐའ་དག་རྫོགས་པར་གསན་ཏེ། དེར་རྗེ་བཙུན་ཉིད་
ལ་གདན་ས་གཏད་དེ། བ་རི་བ་བྱང་གི་གླིང་བར་ཕུག་བྱ་བར་བྱོན་ནས་དེར་མྱ་ངན་ལས་འདས།
ཡང་བགྲེས་པོ་རྣམས་ཀྱིས། ད་རང་རེའི་ཕ་ཆོས་རྗེ་འབྲོག་མི་ནས་བརྒྱུད་པའི་གཞུང་གདམས་
ངག་ཡིན་པས། དེ་དག་དཔྱིས་ཕྱིན་པ་གསན་ཐུབ་པ་ཞིག་དགོས་གསུངས། གསན་ས་རྩད་
བཅད་པས། ཡབ་ཚན་ཡང་ཡིན་པ་དང་། གཞུང་ལའང་མཁས་པར་དགོངས་ནས། བྱང་སྒྱི་
S
90)



གདམས་ངག་བྱུང་ཚུལ་གྱི་ཟིན་བྲིས།
ཆུར་འཁོན་དགྲ་ལྷ་འབར་གྱི་དྲུང་དུ་བྱོན། ཀྱེ་རྡོ་རྗེའི་དབང་གསན་པའི་སྟ་གོན་གྱི་མནལ་
ལམ་དུ། སྲིད་པའི་རྒྱ་མཚོ་ཡིན་ཟེར་བའི་ཆུ་ཆེན་པོ་དམར་ཉོག་གེ་བ་ཞིག་ལ། ཟན་སྒོང་གིས་
ཟམ་ཐུར་བྱས་པའི་ཟམ་པ་གསུམ་འདུག །ཕ་རི་ན་བདག་སྒྲོལ་བར་ཞུ། བདག་སྒྲོལ་བར་ཞུ་
ཟེར་བའི་མི་མང་པོ་འདུག་པས། མི་གསུམ་ཟམ་པ་གསུམ་ཆར་ལས་བསྒྲལ། བདུན་ཟམ་པ་
གཉིས་ལས་བསྒྲལ། མི་མང་པོ་ཞིག་ཟམ་པ་གཅིག་ལས་བསྒྲལ་ནས། མ་ལ་ཡ་ཡིན་ཟེར་
བའི་རི་ཞིག་གི་ལོགས་སུ་ཉི་མ་ལ་བསྙེལ་བསོ་མཛད་ཅིང་བཞུགས་པ་རྨིས། ནངས་པར་བླ་
མ་ལ་ཞུས་པས། ཁྱོད་ཀྱི་མཁོས་ཀས་མི་གསུམ་ལས་ག་ན་སྒྲོལ་ཞེས་ཞལ་ཀྱལ་མཛད་ཅིང་།
དེར་ཐུགས་གཙིགས་ཤིན་ཏུ་ཆེ་བར་མཛད། ཆོས་རྣམས་ཀྱང་ལྷུག་པར་གནང་སྟེ། རྗེ་འབྲོག་
མི་ནས་མངའ་རིས་པ་གསལ་བའི་སྙིང་པོ་ལ་བརྒྱུད་པའི་ཀྱེ་རྡོར་གྱི་ཆོས་སྐོར་དང་། གྲུབ་ཆེན་
ནག་པོ་པའི་ལུགས། རྗེ་འགོས་ནས་བརྒྱུད་པའི་ཀྱེ་རྡོར། མལ་ལོ་ལས་གསན་པའི་ཕམ་ཐིང་
པ་ནས་བརྒྱུད་པའི་བདེ་མཆོག་སོགས་གསན་ཅིང་ཐུགས་སུ་ཆུད་པར་མཛད། དེའི་སྐབས་
ཤིག་ན་མདོག་དབུགས་སུ་ཆོས་འཁོར་ཞིག་བྱུང་བའི་གྲལ་དབུ་ལ་རྗེ་མཁར་ཆུང་པ་ཕེབ་རྒྱུའི་
འཕྲོས་གསན་པ་ན། སྒྱི་ཆུ་བའི་བན་ཆུང་མང་པོ་ལྟད་མོ་ལ་འགྲོ་གྲབས་སུ་འདུག་པ་ལ། བླ་
ཆེན་སྤྱིར་ལྟད་མོ་སོགས་ལ་མི་དགྱེས་ཀྱང་། རྗེ་མཁར་ཆུང་པ་སྙན་པ་ཆེ་བས་ཞལ་མཇལ་
བར་བཞེད་ནས་དེ་དག་དང་བསྡོངས་ནས་བྱོན་པས། རྗེ་མཁར་ཆུང་བ་གྲལ་དབུ་ན་གཏམ་
འུད་ཅན་མང་པོ་གསུང་ཞིང་བཞུགས་ཏེ་ཁོང་སྒྱི་ཆུ་བའི་བན་ཆུང་རྣམས་ལ་རེ་རེ་ནས་དྲི་རྩད་མཛད།
བླ་ཆེན་གྱི་ཐད་དུ་སླེབ་པ་དང༌། ཇོ་སྲས་སུ་པ་ལགས་གསུངས། བདག་གྲོམ་ཕུག་ཕ་གི་བ་
ཞིག་ལགས་ཞུས་པས། དེ་ན་ངའི་བླ་མ་ཞིག་བཞུགས་ཏེ་དེ་ནི་གཤེགས་ཚར་འདུག །ང་འཕྲད་
འདོད་པས་ཅིས་ཀྱང་མ་བྱུང༌། དེ་ན་བ་རི་བ་བྱ་བ་འདུག་ཟེར་བས་འགྲོ་སྙིང་ཡང་མ་འདོད།
ད་དེ་ན་ཇི་འདྲ་བདོག་གསུངས་པ་ལ། དེའི་སྲས་ཀྱི་དོད་པོ་ཞིག་བདག་ལགས་ཞུས་པས།



དཔལ་ས་སྐྱའི་རིག་མཛོད།
ཇོ་སྲས་རྫུན་མ་ཟེར། ངའི་བླ་མ་ལ་སྲས་མི་མངའ་བ་ཡིན་གསུངས་པས། བླ་ཆེན་གྱིས་ཅིའང་
ཞུ་མ་ནུས། བན་ཆུང་རྣམས་ཀྱིས་ལོ་རྒྱུས་ཞུས་པས། རྗེ་མཁར་ཆུང་པ་རེ་ཞིག་སྤྱན་ཚུམ་མེ་
བཞུགས་ནས། ངའི་དགེ་སྦྱོར་དང་རླུང་ལྟས་ལ་བལྟས་ན་དེ་ཙམ་ཐང་། མི་ཤི་གསོན་མི་
འཕྲད་ཟེར་བ་མི་བདེན་པར་འདུག །འཕྲད་པའི་དུས་བྱུང་བ་ཡིན་གསུངས། བླ་ཆེན་སྐུ་
པང་དུ་བཞེས། ཐུགས་ཀ་དང་ཞལ་སྦྱར། སྤྱན་ཆབ་བསིལ། དེར་ཞག་གསུམ་དབུ་སྔས་
སྦྲེལ་ཏེ་བཞུགས། གསུང་ངག་རིན་པོ་ཆེའི་གདམས་ངག་གི་ཁོག་བསྒྲིག་དང་། ས་བཅད་
ལམ་མེ་བ་ཞིག་གསུངས་ནས། རྒན་པོ་གོགས་པོ་འདི་ལ་ཆོས་ཡོད་པས་མྱུར་དུ་བྱོན། ག་ལེ་
བྱས་པས་ཆོག་སྙམ་ན་ད་གཟོད་ནི་ང་འཆི་བ་ཡིན་ནོ་གསུངས། དེར་ཁོང་རྣམས་ཀྱིས་སྒྱི་ཆུར་
བྱོན༑ བླ་ཆེན་གྱིས་འཕྲལ་དུ་མཁར་ཆུང་དུ་འབྱོན་པའི་རྩིས་བྱས། ཁྲེས་པོ་ཡན་དྲིལ་ཚར་བ་
ན༑ གྲྭ་རོགས་སྟོན་པ་རྡོ་རྗེ་འོད་བྱ་བ་ན་རེ། སྤྱིར་གསང་སྔགས་པ་བྱ་བ་གང་བྱེད་ཀྱང་བླ་
མ་ལ་ཞུས་ནས་བྱེད་པ་ཡིན། ཁྱད་པར་ངེད་གྲྭ་པ་འདི་ཙམ་གྱི་ཁྲོད་ན་ཐུགས་གཙིགས་ཆེ་བ་
ཁྱེད་ལས་མེད་པ་ལ་དགོངས་པ་མ་ཞུས་པར་འགྲོ་བ་མི་འཐད་ཟེར་བ་ལ། ཕྱག་རྟེན་སྟབས་
བདེ་བ་ཞིག་ཀྱང་མི་འདུག་པས་ཞུ་མི་ཐུབ་པ་འདྲ་གསུངས་པས། ཁོང་གིས་དར་ཁ་གང་བྱིན།།
ཁོང་ཟེར་བ་བདེན་སྙམ་ནས་སྒྱི་ཆུ་བ་ལ་ཞུས་པས་ཅི་ལ་འབྱོན་གསུངས། གསུང་ངག་རིན་པོ་
ཆེ་ཞུ་བ་ལགས་ཞུས་པས། དེ་ནི་སེ་ལྕེ་ལ་རེ་བ་བྱ། ངའི་བླ་མ་མངའ་རིས་པའི་ཆོས་ཀྱི་བྲལ་
བྲུལ་འདྲ་བསྡུས་ནས་འཆད་པ་ཡིན། གདམས་ངག་ཅིའང་མེད། མ་འབྱོན་གསུངས་ནས་མ་
གནང་། དེར་སྒྱི་ཆུ་བའི་དྲུང་དུ་གཞུང་རྣམས་རྫོགས་པའི་གཏང་རག་ཏུ་ས་སྐྱར་སྤྱན་དྲངས།
ཆོས་འཁོར་ཆེ་བ་ཞིག་བྱས་ལ་ཐུགས་བཞེད་གྲུབ་པར་བྱས། དེ་ནས་མཁར་ཆུང་དུ་འབྱོན་
དགོས་སྙམ། དེའི་ཆ་རྐྱེན་གྱི་ནས་ཁལ་སུམ་བརྒྱ་ཙམ་གྱིས་གཙོས་པའི་ལོངས་སྤྱོད་སྒྲུབ་ཚར་
ཙམ་ན། སྒྱི་ཆུ་བ་བསྙུང་ནས་འབོད་མི་བྱུང་། དེར་ཕེབས་པས་སྐྱི་ཆུ་བས་ཁྱེད་རབ་ཏུ་བྱུང་



གདམས་ངག་བྱུང་ཚུལ་གྱི་ཟིན་བྲིས།
ལ་འཁོན་ཚོའི་སྡེ་འདི་སྐྱོངས་ཤིག་གསུངས་པའི་ཞལ་ཆེམས་བཞག་ནས་གཤེགས་གྲུབ་འདུག་
ནའང༌། གཤེགས་རྫོང་སོགས་མཐར་ཕྱིན་པར་མཛད། ས་སྐྱར་བྱོན་ནས་བཙུན་ཆས་
བསྒྲུབས་པས་བླ་མ་གནམ་ཁའུ་པས་གསན་ཏེ་དྲུང་དུ་བོས། སེར་ཆོས་བསྒྲུབ་པའི་དོན་གང་
ཡིན་གསུངས་པ་ལ། ལོ་རྒྱུས་ཞུས་པས། བླ་མ་མཉམ་པོ་ལ། ཁོང་བླ་མ་གཤིན་པོའི་གཤིན་
ངོ་ལས། ང་བླ་མ་གསོན་པོའི་གསོན་ངོ་ལ་ལྟོས་ལ་རབ་ཏུ་མ་བྱུང་ཞིག་གསུངས་པ་ན་དེ་བཞིན་
མཛད་པར་རྗེ་བཙུན་སྐུ་མཆེད་སོགས་བྱོན་པ་ཡིན་པས། ས་སྐྱ་པ་ལ་བླ་མ་གནམ་ཁའུ་པ་
འདི་སྐུ་དྲིན་ཆེ་བ་ཡིན་གསུངས། དེར་རབ་ཏུ་མ་བྱུང་ཀྱང་སྒྱི་ཆུ་བའི་གདན་ས་ནི་མཛད། སྐྱི་
ཆུ་བ་དེ་མལ་གྱི་སློབ་མ་ཡིན་པས་བདེ་མཆོག་གི་ཕྱག་དཔེ་མང་པོ་འདུག་པ་རྣམས་ཁྱེར་ནས་གུང་
ཐང་དུ་མལ་གྱི་དྲུང་དུ་བྱོན་པས། གདུལ་བྱའི་སྣང་ངོར་བླ་མ་མལ་དེས་བླ་ཆེན་གྱི་མཁྱེན་པ་
ཐུགས་ཁོག་ཏུ་མ་ཆུབ་པར། ལ་ལས་མི་ཚེ་དྲིལ་བའི་ཆོས། ལ་ལས་ཡུད་ཙམ་དེ་ལ་ཤེས་པར་
འདུག་གསུངས་པ་དང༌། ཁོང་དཔོན་སློབ་འགའ་འཇིགས་བྱེད་ཀྱི་སྔགས་བཏུ་མཛད་ཀྱིན་
འདུག་པ་ཡེ་མགོ་མ་ཐོན་པ་ན། བླ་ཆེན་དེ་ནས་ཕ་ཚད་ན་བཞུགས་པ་དེར་བྱོན་ནས། འདི་
སྐད་མཛད་ན་འོང་བར་གདའ་ཞུས་པས། ཤེས་ན་བསམ་པས་མི་ཤེས། མ་ཤེས་ན་བསམ་
པ་ཚོས་ཤེས་ཀྱིན་འདུག་གསུངས་ནས་ཧག་གིས་བཞེངས། དེར་བླ་ཆེན་སྐྱེངས་ནས་ཕ་ཚད་དུ་
མུན་ནེར་ཞུགས་པས། ཁོང་ཚོའི་དཔེ་ཆ་ཚོ་རླུང་པོས་ཁྱེར་བ་སུས་ཀྱང་མ་ཟིན་པར། བླ་ཆེན་
བཞུགས་སར་ཁྱེར་བྱུང་བ་རྣམས་བསྡུས་ནས་ཕྱག་ཏུ་ཕུལ་བས། རྟེན་འབྲེལ་ཞིག་བཟང་བར་
གདའ་གསུངས་པ་སོགས་ཧ་ཅང་མཉེས་རྒྱུ་མེད་ཙམ་གྱི་ངང་ནས་ཡན་ལག་བརྒྱད་པ་སོགས་
མན་ངག་ཐོར་བུ་གནང་། ཕྱིར་ཕེབས་དུས་མི་ཡས་ཀྱི་རིགས་ཀྱིས་དབང་བསྐུར་གཅིག་བྱེད་ཟེར།
ར་བ་ཞིག་ཏུ་ཕུབ་གོག་ཅིག་གི་སྟེང་ན་རྩམ་པའི་པདྨ་འདབ་བརྒྱད་ཅིག་བྲིས། གླུ་གུ་ཞིག་གི་
རྐེ་ལ་བལ་ཞིག་དཀྲི་བར་བྱེད་པ་དེ་འདྲ་འོང་། དེ་འདྲ་མ་བྱེད། ངའི་ཆོས་ལ་ཆུད་ཟོས་མ་བྱུང་
དུ99)



དཔལ་ས་སྐྱའི་རིག་མཛོད།
བར་གྱིས་ཤིག་གསུངས་པ་ལ། བླ་མའི་ཆོས་ལ་དེ་འདྲ་ག་ན་བྱེད་ཞུས་ནས་ཕྱིར་ཕེབས། མར་
ལམ་བཟང་རྒྱུད་འབྲོག་པའི་ཁྲོད་ལ་བྱོན་པས། ས་སྐྱའི་ཇོ་སྲས་ཟེར་སྙན་གྲགས་ཆེན་པོ་བྱུང་
བས་ས་སྐྱར་ཐུག་ལ་བར་གསེར་སྲང་བཅུ་བདུན་ཕྱག་ཏུ་བྱུང་བས་ཚང་མ་སྔགས་པ་ཞིག་ལ་བསྐུར་
ནས་འབུལ་དུ་བཏང་བ་ན། མལ་ལོ་ཚོགས་དབུ་ཞིག་ལ་བྱོན་འདུག་པ་ལ་ཕྲིན་བྱས་པས།
བཟའ་མེད་རྟོགས་འདོད་ཅན་ཞིག་ཡིན་འོང་། ཤ་ཆང་འདྲ་ཡོད་ན་སྒོར་སྐྱོལ་གསུངས། འབུལ་
བ་ཞིག་ཡོད་པར་གདའ་ཞུས་པས། མལ་རང་བང་ཆེན་པའི་རྩར་བྱོན་ནས་འབུལ་བ་ཅི་ཡོད་
གསུངས། གསེར་ཞིག་བདོག་ཞུས་པས། ཞོ་དུ་ཡོད་གསུངས། ཞོའི་མི་ཚད་སྲང་བཅུ་བདུན་
ཡོད་ཞུས་པས། ཁོང་རང་གི་ཁུག་མ་ནས་སྲང་གང་བསྣན་ཏེ། ཇོ་སྲས་ས་སྐྱ་པའི་འབུལ་
བ་ཡིན། གསེར་སྲང་བཅོ་བརྒྱད་ཡོད་གྱིས་ལ་ཚོགས་ཀྱི་དབུས་སུ་ཕུལ་ཅིག་གསུངས། དེར་
ཁྱེད་དམ་ཚིག་པ་ཆེན་པོར་འདུག་པ་ལ་ངས་དེ་ཅུང་མ་གོ །ད་རྒན་པོ་འདི་ལ་ཆོས་ཡོད་པས་
མགྱོགས་པར་བྱོན་བྱ་བའི་ཕྲིན་བྱུང་བ་ལྟར་འཕྲལ་དུ་བྱོན། གྲུབ་ཆེན་ནཱ་རོ་པ་ནས་བརྒྱུད་
པའི་བདེ་མཆོག་གི་སློབ་བཤད་ཐུན་མོང་མ་ཡིན་པ་རྣམས་དང་། གཤིན་རྗེའི་གཤེད་དང་།
ལོ་ཆེན་ནས་བརྒྱུད་པའི་ཡོ་ག་དང་། གུར་གྱི་མགོན་པོ་ལ་སོགས་པའི་མན་ངག་རྣམས་ཡོངས་
སུ་རྫོགས་པ་དང༌། རྟེན་རྣམས་ཀྱང་གཏད་དེ་བསྟན་པ་ཡོངས་སུ་རྫོགས་པར་གཏད་པ་
ཡིན་གསུངས།། །། །
100，



གདམས་ངག་བྱུང་ཚུལ་གྱི་ཟིན་བྲིས།
༼༢ གསུང་ངག་རིན་པོ་ཆེ་ལམ་འབྲས་བུ་དང་བཅས་པའི་
གདམས་ངག་གསན་ཚུལ། །
གཉིས་པ་གསུང་ངག་རིན་པོ་ཆེ་གསན་ཚུལ་ནི། དེ་ལྟ་བུའི་བླ་ཆེན་དེས་སེ་མཁར་ཆུང་
པའི་དྲུང་དུ་སྐྱི་ཆུ་བའི་ཆོས་འཁོར་ཚར་འཕྲལ་འབྱོན་དགོངས་ཀྱང༌། སེའང་སྒྱི་ཆུ་བ་དང་
མཉམ་མཉམ་ཙམ་ལ་གཤེགས་ནས་གསན་མ་ཐུབ། ད་གསུང་ངག་གསན་ས་སུ་དྲག་རྩད་
གཅོད་མཛད་པས། སེའི་སློབ་མ་ཞང་སྟོན་མཆེད་གཉིས་དྲག །དེའི་ནང་ནས་ཀྱང་གཅུང་གཟི་
བརྗིད་འབར་བ་མཁས་ཏེ་དེ་ནི་གཤེགས། ད་གཅེན་ཆོས་འབར་བྱ་བ་བཞུགས་ཟེར་བས།
དེར་འབྱོན་པར་བཞེད་ནས་བླ་མ་གནམ་ལ་ཞུས་པས། ཅི་བྱེད་པ་ཡིན་གསུངས། གསུང་
ངག་ཞུ་བ་ལགས་ཞུས་པས། སྒོམ་ཆེན་པ་བྱ་བ་རྫུན་ཆེ་བ་ཡིན། གདམས་ངག་ཅིའང་མེད་དེ་
མཆི༑ ཁྱོད་རང་སངས་རྒྱས་འདོད་ན་སྒྲུབ་ཐབས་བསྟན་པས་བསྒོམ་གསུངས་པ་ལ། བདག་
རང་ལ་ངེས་ཤེས་ཤིག་ཡོད་ལགས་ཞེས་ནན་གྱིས་ཞུས་པས་གྲོལ་ནས། ཨ་པོ་རྒྱལ་པོ་བྱ་བ་
ཞིག་ལ་ཁྲབ་གཅིག་བསྐུར། དཔོན་གཡོག་གཉིས་ཀྱིས་བྱོན་པ་ན། དིང་གི་འཕོང་ར་ཞིག་ན་
རྗེ་དགོན་པ་བ་དབུ་སྐྲ་སྤོང་ངེ་བ། གཅེར་ཤམ་གྱི་སྟང་དུ་ར་ཐུལ་ཞིག་བཞེས། ཡོ་ག་མཛད་
ཅིང་གཏམ་ཆལ་ཆོལ་མང་པོ་མཛད་ཀྱིན་བཞུགས་འདུག་པ་ལ། དེར་བླ་ཆེན་གྱིས་ཀོ་མོ་
གཅིག་འདུག་པའི་ཕག་ཏུ་བཞུགས་ནས། བུ་མོ་ཞིག་ལ་འདི་ན་ཞང་དགོན་པ་བ་ཆོས་འབར་
བྱ་བ་གང་ན་བཞུགས་གསུངས་པས། དེ་ན་རེ། ཞང་དགོན་པ་བ་ནི་ངོ་མི་ཤེས། ཨ་ཁུ་ཆོས་
འབར་དགོས་ན་ནི་ཕ་གི་ཡིན་ཟེར་བསྟན། དེ་ལ་འདིར་འབྱོན་པར་ཞུས་དང་གསུངས་པས་
ཕེབས་བྱུང༌། སྐུ་ཕྱམ་དཀར་པོ་ཞིག་ཡོད་པ་བཏིང་ནས་འདིར་བཞུགས་པར་ཞུ་བྱས་པས་
བཞུགས་སུ་མ་བཞེད། ཕྱག་འབུལ་མཛད་པས། ཁྱོད་ནོར་བ་ནི་མིན་ནམ། ཁྱེད་ནི་ཐག་རིང་



དཔལ་ས་སྐྱའི་རིག་མཛོད།
གི་གྲྭ་པ་ཞིག་འདྲ། དེའི་ནང་ནས་ཀྱང་གསར་མ་བ་ཞིག་འདྲ་ན་གསུངས། དེར་ནོར་བ་མིན་
ཞུས་ནས་ཁྲབ་ཕྱག་རྟེན་དུ་ཕུལ་ཏེ། འོ་ད་ཅི་ནོར་བྱས་པས། ང་ལ་ནི་ལྟོ་ཕྱེ་ནང་འཚོལ་ནུབ་
འཚོལ་ལས་མེད་པས། ཁྲབ་གཏེ་པར་བྱས་པའི་བུན་གང་ན་ཡོད་གསུངས་ནས་འུར་དུ་ཀ་
སོང་༑ བུན་ཞུས་པ་མིན། གསུང་ངག་རིན་པོ་ཆེ་ཞུ་བ་ལགས་ཞུས་པས། ཅི་གསུངས། ངས་
ནི་གསུང་ངག་རིན་པོ་ཆེའམ་དེ་ཤེས་པ་ལྟ་ཅི་སྨོས། ཐོས་ཀྱང་ད་ལམ་ལས་མ་ཐོས། ངས་ནི་
ཆོས་ཕྲན་ཚེགས་བཤད་པ་རྣམས་རྫོགས་ཆེན་ཙ་མུནྟི་དང་། བྲམ་ཟེའི་སྐོར་འདྲ་བཤད་པ་ཡིན།
དེ་ལ་ནི་ཁྱེད་གསར་མ་བྱ་བ་རྟོག་པ་ཆེ་བ་ཡིན་པས་རྣམ་རྟོག་མི་བྱེད་དམ། ཁྱེད་རང་བྱོན་
གསུངས། དེར་ད་དུང་ནན་ཏན་མཛད་ན་གནང་བ་སྲིད་དམ་དགོངས་ནས། དོ་ནུབ་ཕྱིས་
པས་གང་ཡང་མི་སླེབ་པར་གདའ་བས་གནས་ཚང་ཞིག་ཞུ་ཞུས་པས། ང་ལ་ཁང་པ་སོགས་
འགྲུལ་ཐུབ་པ་མེད། གནས་ཚང་ཡང་མི་འོང་། ཁྱེད་རང་འབྱོན་ནམ། བཞུགས་སམ་གང་
དགེས་མཛོད་གསུངས་ནས་གཏམ་ཁ་ལེན་དུ་མ་འདོད་པར་བྱོན་སོང་། ཁྲབ་ཀྱང་ཁུར་གསུངས་
པ་ལ། ད་ཅི་ཕུལ་ཚར་བས་ཁྱེར་དུ་མི་འདོད་ཞུས། ས་ཆེན་གྱིས་ནི་མ་བསྣམས། ཞང་གིས་
ཀྱང་མ་བསྣམས་པར་ཁྲབ་ནི་ཀོ་མོག་སྐམ་པོ་དེར་སྦམ་མེར་ལུས། དེར་བླ་ཆེན་གྱི་ཐུགས་
དགོངས་ལ། འཕྲལ་གྱི་ཀུན་སྤྱོད་འདི་དང་བཅས་པས་གསུང་ངག་མི་བཞུགས་པ་བདེན་ཉེན་
ཡོད་དགོངས་ནས། ད་ལྕགས་ཐང་ན་ནགས་རོང་ལོ་ཙཱ་བ་བྱ་བ་ཡོད་པས་དེར་ཕྱིན་ལ་རྩད་
ཞིབ་ཏུ་བཅད་དགོངས་ནས་ལྕགས་ཐང་ལ་བྱོན་པས། ལམ་གྱིས་མཚམས་ཤིག་ཡོད་པ་ན་
ཕར་ཕེབ་ཀྱིན་ཡོད་པ་ལ། རྗེ་དགོན་པ་བ་ལ་ཇོ་སྲས་འོད་མཆོག་ཅེས་བྱ་བའི་ཕ་སྟོན་པ་རྡོ་རྗེ་
འོད་བྱ་བ། ཕྱིས་ཞང་སྐྱབས་པ་ཞེས་པ་དེས། ད་ཅི་ཁྱེད་ལ་མཇལ་ཁ་ཞུ་མཁན་དེའི་དོན་
གང་ཡིན་ཞུས་པས། གསུང་ངག་དགོས་ཟེར་བར་འདུག་གསུངས། འོ་ན་ཇི་སྐད་གསུངས་
ཞུས་པས། མི་ཤེས་བྱས་པ་ཡིན་གསུངས་པ་ལ། ཁོང་ན་རེ། ཡས་དེ་ནི་འུ་ཅག་མཁར་ཆུང་
བ 102



གདམས་ངག་བྱུང་ཚུལ་གྱི་ཟིན་བྲིས།
ན་བཞུགས་དུས་སྐྱི་ཆུ་བའི་བན་ཆུང་འདྲ་བྱུང་བ་དེ་ཚོའི་གསེབ་ནས། གཅིག་ལ་ངའི་བླ་མའི་
སྲས་ཡིན་གསུངས། སྐུ་པང་དུ་བཞེས། སྤྱན་ཆབ་བསིལ་བར་མཛད་པ་དེ་ཡིན་པ་འདྲ་ན།
དམ་ཚིག་གི་ཉེས་པར་མི་འགྱུར་རམ་ཞུས་པས་ཨ་ཕ། འོ་ན་འོང་། ངས་མ་ཤེས། ད་ཁྱེད་
རྒྱུགས་ལ་ཡིན་མིན་ལྟོས། མིན་ན་ཐོང་། ཡིན་པ་གདའ་ན་ཁྲིད་ཤོག་གསུངས། དེར་ཁོང་
གིས་བརྒྱུགས་པས་ལམ་གྱིས་མཚམས་ནས་ཟིན། ལོ་རྒྱུས་བྱས་པས་ཡིན་པར་འདུག་ནས་
གདན་དྲངས། དེར་འུ་ཅག་གི་ཞལ་ཆ་མིས་ཚོར་དུ་མི་འདོད། ཕག་ཅིག་ཏུ་མཇལ་གསུངས།
དེང་གི་གཉའི་གྲོག་པོ་ཞིག་ཏུ་ཁྲིད་ནས། ང་ལ་གསུང་ངག་ཡོད་པ་སུས་བཤད་གསུངས།
རྗེ་མཁར་ཆུང་པ་ལས་ཐོས་པ་ལགས་ཞུས་པས། འོ་ན་རྗེ་མཁར་ཆུང་བ་རང་ལ་མི་ཞུ་བ་གང་
ཡིན་གསུངས། དེར་རྗེ་སྒྱི་ཆུ་བས་མ་གནང་བར་མ་ཐོབ་ཞུས་པས། བདུད་ལ་ལ་མཁན་པོ་
དང་སློབ་དཔོན་དུ་འོང་ཟེར་བ་དེ་ཡིན་པར་གདའ་བར་གསུངས་པ་ལ། དེ་མ་ལགས། བླ་མ་
སྒྱི་ཆུ་བ་དང་དུས་མཉམ་པར་རྗེ་མཁར་ཆུང་བའང་གཤེགས་པར་གདའ་བས། དེ་དུས་ཕྱིན་
ན་སྐྱི་ཆུ་བའི་ཆོས་ཀྱང་འཕྲོ་ལ་ལུས། རྗེ་མཁར་ཆུང་བའི་གདམས་ངག་ཀྱང་མི་ཐོབ་པ་ཞིག་
འོང་བར་འདུག་པ་དེ་མཁྱེན་པར་གདའ་ཞུས་པས། ངས་ཀུ་རེ་ཡིན། འཁྲུལ་པ་ག་ན་མངའ་
གསུངས་ཏེ། མདོར་ན་བླ་ཆེན་འདི་ཞང་དགོན་པ་བས་འདུལ་བར་འོས་པ་དེ་རྗེ་སྒྱི་ཆུ་བས་
མཁྱེན་པར་གདའ་གསུངས། དེ་ནས་བླ་མའི་ཞལ་ནས། ངས་གདམས་ངག་རྫོགས་པར་ཐོབ་
པ་ཡིན་ཏེ། དཔེ་ཆའང་མེད། སུ་ལའང་མ་བཤད་པས་བསམ་མནོ་འདྲའང་གཏོང་དགོས་པ་
ཡོད་༑ གསོལ་བའང་བཏབ་མ་ཐག་ཏུ་བཤད་མི་ཉན། ཐ་ནའང་ལན་གསུམ་གསོལ་བ་
འདེབས་དགོས་གསུངས་པ་ལ། ཁ་སང་དང་། ད་ལྟ་ཞུས་པས་གཉིས་སོང་། སང་འགྲོ་ཁར་
གསོལ་བ་བཏབ་པས་གསུམ་བྱས་ན་ཁྱབ་ལགས་སམ་ཞུས་པས། རྗེ་མཁར་ཆུང་པ་ལས་
གདམས་ངག་གི་ཁོག་བསྒྲིག་ཙམ་ཐོབ་འདུག་པས་ཉན་པ་ཙམ་བྱེད་དགོས་སམ། གང་ལྟར། །
བ 103



དཔལ་ས་སྐྱའི་རིག་མཛོད། །
ད་ལྟ་འདི་ན་སེ་སྟོན་རྡོར་འབྱུང་བྱ་བ་འདས་པའི་ཆོས་འཁོར་ལ་པཎ་ཆེན་དང་པཎ་ཆུང་མང་པོ་སྤྱན་
དྲངས་ནས་ཆོས་བཤད་པའི་ས་འདིར། རྣལ་འབྱོར་པ་རྒན་པོ་ཞིག་གིས་ཆོས་འཆད་པའང་མི་
མཛེས། སྟོན་འདི་ཉ་མ་འདྲ་ལ་ཆོས་བཤད་པའི་ཡོན་རྫོང་འདྲའང་སྡུད་དགོས་པ་ཡོད། སང་
ཕོད་དཔྱིད་ཀར་བྱོན་གསུངས། དེར་གསུངས་པ་བཞིན་མཛད་པས། གསེར་སྲང་བཅུ་གསུམ་
ཙམ་གྱི་འབུལ་བ་དང་། འོད་མཆོག་གི་ཕ་ལ་དྲིན་གསོབ་ཏུ་ཕྱམ་རྩེ་གཅིག་བསྣམས་ནས་བྱོན་
ནའང་། ཕ་དེ་འདས་ནས་འདུག་པས་འོད་མཆོག་རང་ལ་གནང་། མདོར་ན་བླ་ཆེན་འདིས་
དགུང་ལོ་ཉི་ཤུ་རྩ་བརྒྱད་པའི་ཐོག་ཏུ་གསུང་ངག་རིན་པོ་ཆེ་རྫོགས་པར་གསན་པ་ཡིན་ཏེ། གསུང་
ངག་རིན་པོ་ཆེ་ལ་ལོ་བཞི། ལམ་སྐོར་ཕྱི་མ་རྣམས་ལ་ལོ་བཞི་སྟེ་ལོ་བརྒྱད་ལ་རྫོགས་པར་མཛད།
དེའང་རྗེ་དགོན་པ་བ་འདི་སྦས་པའི་བརྟུལ་ཞུགས་གཙོ་བོར་མཛད་པས་ཉ་མ་འདྲ་ལ་ཆོས་
ཐུན་རེ་ཙམ་མ་གཏོགས། ཆོས་གསུངས་པ་ལྟ་ཅི་སྨོས། ཐུགས་དམ་པའི་ཚུལ་ཡང་མི་འཛིན་
པར་ཡུལ་པ་རྣམས་ཀྱི་ལས་རོགས་དང་། དེ་དག་གི་བར་བར་དུ་སྲང་ཁའི་མི་ཁྱིའི་ལུད་ཐམས་
ཅད་སྒྲུབས་ནས་ཁོང་རང་གི་ཞིང་ཁར་སྤུངས་པ་སོགས་ཐ་མལ་པའི་སྤྱོད་པས་དུས་འདའ་བའི་
ཚུལ་སྟོན། དཔྱིད་ཀྱི་དུས་སུ་ལུད་འདོན་པ་ན། གྲོང་པ་རྣམས་ཀྱིས་ཨ་ཁུ་ཆོས་འབར་ངེད་ཀྱི་
ལུད་འདོན་དུ་བྱོན་ཟེར་བ་ཅི་བྱུང་ཡང་སོ་སོ་ལ་ཞལ་བཞེས་མཛད། ཇོ་མོས་ཁྱེད་ཀྱིས་དེ་ཐམས་
ཅད་ལ་དུས་གཅིག་གྲུབ་བམ། རྒྱ་འདྲེ་སློང་ཟེར་འཐབ། བླ་མས་དེ་དག་རེ་རེའི་རྩར་སྐུའི་
བཀོད་པ་རེ་རེ་བསྟན་ནས་བསམ་པ་ཚིམ་པར་མཛད། དེས་མཚོན་པའི་སྤང་བརྐོ་བ་དང་།
བཙས་བརྔ་བ་སོགས་ཀྱི་དུས་གོང་བཞིན་སྐུའི་བཀོད་པ་དུ་མ་དུས་གཅིག་ཏུ་བསྟན་ཀྱང་། སོ་
སོས་དེ་ཀ་ཡིན་སྙམ་པ་མ་གཏོགས་སྐུའི་བཀོད་པ་བསྟན་པར་སུས་ཀྱང་མ་གོ་བར་སྣང་གསུངས།
དེ་ལྟ་བུའི་ངང་ནས་གདམས་ངག་རྣམས་རྫོགས་པའི་མཐར། སྒྲུབ་པ་ལུང་སྦྱིན་མཛད་པའི་དུས་
རྗེ་ས་ཆེན་ཐོག་ཁར་ཁྲིད། རྡོ་རྗེ་ཐེག་པ་འདི་ལ་བསྒོམ་པ་ཁོ་ན་གནད་དུ་ཆེ་བ་ཡིན། ངེད་སྤུན་
བ །



གདམས་ངག་བྱུང་ཚུལ་གྱི་ཟིན་བྲིས།
གཉིས་ཀྱིས་གཞོན་པས་གཞུང་བཤད་ལ་སློབ་གཉེར་ཆེན་པོ་བྱས་པ་དང་། ངས་བསྒོམས་པ་
གཉིས་པོ་གཞུང་གི་སྟེང་དུ་ང་གོ་བ་ཆེ་བར་བྱུང་། ངས་ཀྱང་དེ་ཙམ་མ་བསྒོམས་ཏེ། ཁྱེད་ཡིད་
ཆེས་པའི་ཆེད་དུ་ལྟད་མོ་ཞིག་བསྟན་གྱི་གསུངས་ནས། ར་ཐུལ་བཞེས་ནས་ཕྱིར་བྱོན་ཏེ་རྩ་བརྒྱད་
གོག་པོ་ཞིག་ཡོད་པ་དེའི་འོག་ཏུ་བྱོན། ར་ཐུལ་དེ་རྩ་བརྒྱད་ཀྱི་སྟེང་དུ་བཞག །རེ་ཞིག་ནས་
རིན་པོ་ཆེ་དུ་མ་ལས་གྲུབ་པའི་རི་དྭགས་དབྱིབས་དང་། སྤུ་མདོག་སྣ་ཚོགས་པ་སྔར་མཐོང་མ་
མྱོང་བ་མང་པོ་རྩ་བརྒྱད་ཀྱི་འོག་ནས་འཐོན་བྱུང་བས་དིང་གི་ས་གཞི་ཐམས་ཅད་ཁྱབ། སླར་
གཅིག་ལ་གཅིག་ཐིམ་ནས་རྩ་བརྒྱད་ཀྱི་འོག་ཏུ་སོང་། ཡང་རིན་པོ་ཆེ་དུ་མ་ལས་གྲུབ་པའི་བྱ་
མདོག་དབྱིབས་མི་འདྲ་བ་གྲངས་མེད་པ་རྩ་བརྒྱད་ཀྱི་འོག་ནས་འཐོན་བྱུང་བས་དིང་གི་ནམ་མཁའ་
ཐམས་ཅད་ཁེངས་པར་བྱས། སྔར་བཞིན་ཐིམ་སོང་། དེ་ནས་རྩ་བརྒྱད་ཀྱི་མདུན་གྱི་བར་སྣང་
ལ་འཇའ་དང་འོད་ཀྱི་དབུས་སུ་རིགས་གསུམ་མགོན་པོའི་སྐུ་འོད་ཀྱི་རང་བཞིན་ཅན་ཞིག་བསྟན།
དེའང་སྔར་བཞིན་ཐིམ། དེ་ནས་དིང་གི་ལུང་པ་ཐམས་ཅད་ཁེངས་པའི་རྗེ་ཉིད་ཀྱི་སྐུ་སྣང་སྟོང་
དབྱེར་མེད་ཅིག་བསྟན། དེ་ནས་རྗེ་དགོན་པ་བ་ཉིད་ཀྱིས་རྩ་བརྒྱད་རེ་རེའི་སྟེང་དུ་བྱོན་ནས་
བཞུགས། སྐུ་ལུས་དེ་ལས་འོད་ཁ་དོག་སྣ་ཚོགས་པ་དཔག་ཏུ་མེད་པ་འཕྲོ་བས་ལུང་པ་ཐམས་
ཅད་འོད་ཀྱི་རང་བཞིན་དུ་གྱུར་ཏེ། མཐར་དེ་དག་ཐམས་ཅད་གཅིག་ལ་གཅིག་ཐིམ་པས་རྩ་
བརྒྱད་དེའི་འོག་ནས་བྱོན་ཏེ་ར་ཐུལ་སྤྲུགས་ནས་བཞེས། ནང་དུ་བྱོན། ཁྱོད་ཀྱིས་སྒྲུབ་པ་
སྙིང་པོར་བྱས་ན་ལུས་མ་སྤངས་པར་ཕྱག་རྒྱ་ཆེན་པོ་འགྲུབ། བཤད་པ་གཙོ་བོར་བྱས་ན་མཆོག་
ཐོབ་པའི་སློབ་མ་གསུམ། བཟོད་པ་ཐོབ་པ་བདུན། རྟོགས་པ་དང་ལྡན་པ་བརྒྱད་ཅུ་ཙམ་
འབྱུང་བར་འགྱུར། ལོ་བཅོ་བརྒྱད་ཀྱི་བར་དུ་གདམས་ངག་འདི་ཡི་གེ་ལ་མ་འབྲི། མིང་ཙམ་
ཡང་ཡོད་པའི་སྒྲོས་མ་བཏང་། དེ་ནས་འཆད་དམ། ཡི་གེར་འབྲིའམ། གང་བྱེད་ཀྱང་ཁྱོད་
རང་བསྟན་པའི་བདག་པོ་ཡིན་ནོ། །ཞེས་ལུང་བསྟན་པར་མཛད། སྤྱིར་རྗེ་འདིས་ཀྱུར་ཨ་སྐྱབས།



དཔལ་ས་སྐྱའི་རིག་མཛོད།
ཞྭ་མ་དཀོན་མཆོག །སྦྲང་ཡུལ་འོལ་ཀ་བ་བྱ་བ་རྣམས་ལ་གསུང་ངག་ཐོར་བུ་གསན་མོད་རྫོགས་
པར་མ་བྱུང་ཞིང་། དང་པོ་གཉིས་ཕྱིས་སུ་རྗེ་ས་ཆེན་གྱི་སློབ་མར་གྱུར་པ་ཡིན་གསུངས། དེར་
ས་ཆེན་གྱིས་རྡོ་རྗེའི་ཚིག་རྐང་ཚར་རེ། ཟླ་བ་རེའི་ཁོངས་སུ་ལམ་རྒྱས་པ་ཚར་རེ་ཤར་སྦྱངས་
མ་ཆག་པར་མཛད་ཀྱིན་ཡོད་པ་ལ། སྔ་སོར་གུང་ཐང་དུ་གྲྭ་བ་མཉམ་པོས་ཆགས་སྡང་བྱས་
ཏེ་དུག་བྱུང་བ་ལ། བཟོ་མོ་ཙི་ཙི་བྱ་བས་སྨན་ཕུལ་པས་དྭངས་མོད། ཡང་གཡས་རུའི་གྲོང་
ཆུང་དགོན་པ་བྱ་བ་ན་བཞུགས་པའི་ཚེ་དུག་རོ་དེ་ལངས་ནས་ཞག་ཉི་ཤུ་ཙམ་གྱི་བར་དུ་ཐུགས་
དྲན་མེད་དུ་སོང་། རྗེས་སུ་བསྙུང་གཞི་ཕན་ཀྱང་
། དེའི་རྐྱེན་གྱིས་ཆོས་ཐམས་ཅད་བསྙེལ་
ནས་མི་འདུག་པ་ལ། གདམས་པ་གཞན་རྣམས་མཆེད་གྲོགས་དང་། དཔེ་ཆ་སོགས་ལ་བརྟེན་
ས་ཡོད། གསུང་ངག་རིན་པོ་ཆེ་ལ་བླ་མ་ནི་མི་བཞུགས། དཔེ་ཆ་དང་མཆེད་གྲོགས་ནི་མེད།
རྒྱ་གར་དུ་ཕྱིན་ཀྱང་གདམས་པ་འདི་ཤེས་པ་ཡོད་པ་དཀའ་སྙམ་ནས། གཟིམས་ཁང་རྙིང་མ་
ཞེས་པ་བླ་བྲང་ཤར་གྱི་འཇམ་དབྱངས་ཕུག་པར་སྐུ་མཚམས་མཛད་ཅིང་གསོལ་བ་བཏབ་པས་
མནལ་ལམ་དུ་ཞང་དགོན་པ་བ་བྱོན་ནས་གདམས་ངག་རྣམས་གསུངས། དེར་གསོལ་བ་དྲག་
ཏུ་བཏབ་པས་དངོས་སུ་རྗེ་དགོན་པ་བ་བྱོན་ནས་གདམས་ངག་རྫོགས་པར་གསུངས། དེར་
བསྙེལ་བ་རྣམས་ཀྱང་གསོས། ཡང་གསོལ་བ་ཤུགས་བསྐྱེད་ནས་བཏབ་པས། རྗེ་བཙུན་རྣལ་
འབྱོར་གྱི་དབང་ཕྱུག་སྐུ་མདོག་དམར་སྨུག་ཉི་མ་བྱེ་བའི་གཟི་འོད་ཅན། ཕྱག་གཉིས་ཆོས་ཀྱི་
འཁོར་ལོའི་ཕྱག་རྒྱ་མཛད་པ། ཞབས་རྡོ་རྗེའི་སྐྱིལ་ཀྲུང་གིས་ས་སྐྱའི་འབལ་གྲོག་ནས་མོན་
གྲོག་གི་བར་ཁེབས་ཤིང་། ས་དཀར་ལོགས་ལ་རྒྱབ་ཡོལ་གྱི་ཚུལ་དུ་མཛད་པ། གཡས་ན་
གྲུབ་ཆེན་ནག་པོ་པ་གཡོན་མཉམ་གཞག་དང་། གཡས་རྭ་དུང་འབུད་པ། གཡོན་ན་ག་ཡ་
དྷ་ར་པཎྜི་ཏ་རས་དཀར་པོའི་ན་བཟའ་ལྡིང་གོན་བྱས་པ། སྐྱིལ་ཀྲུང་ཅན། ཐུགས་ཀར་
རྡོར་དྲིལ་བསྣོལ་བ། རྒྱབ་ཏུ་ཀོ་ཊ་ལི་པ་གདུགས་འཛིན་པ། མདུན་ན་བི་ན་ས་ཕྱག་གཉིས་
1 O©



གདམས་ངག་བྱུང་ཚུལ་གྱི་ཟིན་བྲིས།
ཀྱིས་ཐོད་པ་བཟུང་ནས་བདུད་རྩི་འདྲེན་པའི། གྲུབ་ཐོབ་གསུམ་པོ་མདོག་སྔོ་ནག་རལ་པའི་
ཅོད་པན་ཅན། རས་དཀར་པོའི་ཨང་ག་རག་རེ་གསོལ་བའི་རྣམ་པ་ཅན་གྱི་གཙོ་འཁོར་ལྔ་
ཞལ་གཟིགས། དེ་ནས་རེས་འཁོར་བཅས། རེས་སྐུ་རྐྱང་དུ་བྱོན་ནས་ལམ་ཟབ་བླ་མའི་རྣལ་
འབྱོར། བིར་སྲུང་ཐུན་མོང་དང་ཐུན་མོང་མ་ཡིན་པ། རྣམ་འཇོམས་བིར་ལུགས། རྒྱུད་སྡེ་
བདུན་ཅུ་རྩ་གཉིས་རྣམས་ཟླ་བ་གཅིག་གི་བར་དུ་གསན། དེ་ལྟར་ན་རྣལ་འབྱོར་དབང་ཕྱུག་
ལས་དངོས་སུ་གསན་པའི་ཉེ་བརྒྱུད་དེ་བརྒྱུད་པ་གཉིས་འདུས་སུ་གྱུར། དེར་ལོ་བཅོ་བརྒྱད་
ཐིམ་པ་དང༌། སྐྱུ་ར་ཨ་སྐྱབས་ཀྱི་སྲས་བྱང་ཆུབ་སེམས་དཔའ་ཨ་སེང་གིས་ཁྱེད་ལ་གསུང་
ངག་རིན་པོ་ཆེ་མངའ་བར་གདའ་བ་ལ། ངེད་རྣམས་ལ་སྒྲོས་ཙམ་ཡང་མ་བཏང་། ད་གསུང་
དགོས་ཞེས་གསོལ་བ་བཏབ་པས། བཀའ་རྒྱའི་ལོ་གྲངས་ཐིམ་པ་དང་། ཁོང་གིས་གསོལ་བ་
བཏབ་པ་དུས་མཚུངས་སུ་གྱུར་པས་བླ་མས་རྟེན་འབྲེལ་བསྒྲིགས་པ་ཡིན་དགོངས་ནས་ཁོང་
རང་གཅིག་པོ་ལ་ཚར་གཅིག་གསུངས། ཁོང་གིས་གསོལ་བ་བཏབ་པའི་ངོར་གཞུང་བཤད་
དོན་བསྡུས་མའང་མཛད་དེ། བརྒྱུད་པ་འདི་པའི་ལུགས་ཀྱི་གཞུང་བཤད་ཐམས་ཅད་ཀྱི་ཐོག་
མ་འདི་ཡིན་གསུངས། དེས་མཚོན་པའི་རིམ་གྱིས་གསུམ་དང་། ལྔ་དང་། ཉི་ཤུ་རྩ་ལྔ་དང་།
ད་ལྟའི་ཁྲོམ་བཤད་འདི་ལྟ་བུ་ནི་མ་མཛད་མོད། ཉི་ཤུ་རྩ་ལྔ་ལས་མང་ཙམ་ལའང་གསུངས།
ཐོག་མར་ཚོགས་འཁོར་ཀྱང་གསུམ་གསུམ་མཛད། རྗེས་སུ་ཐོག་མར་འཛུགས་པའི་དུས་དང་།
དམ་ཚིག་གསོ་བའི་སྐབས་སུ་རེ་རེ་སྟེ་གཉིས་མཛད། དེ་ལྟར་གདུལ་བྱ་དཔག་ཏུ་མེད་པ་སྨིན་
གྲོལ་ལ་བཀོད་ནས། བྱང་གི་སྐྱ་བོ་ཁ་གདངས་ཀྱི་དགོན་པར་བདེ་བར་གཤེགས་པའི་ཚུལ་
བསྟན་པའི་ཚེ་སྐུའི་བཀོད་པ་བཞི་དུས་གཅིག་ཏུ་ཞིང་ཁམས་བཞིར་གཤེགས་པ་ནི། བདེ་བ་
ཅན་དང་པོ་ཊ་ལར་རེ་རེ་གཤེགས་པ་ནི་སྤྱན་རས་གཟིགས་ཀྱི་ལོངས་སྤྲུལ་གཉིས་བཞུགས་པའི་
གནས་ཡིན་པ་དང་། གཅིག་འཇིག་རྟེན་གྱི་ཁམས་གསེར་མདོག་ཅན་དུ་གཤེགས་པ་ནི་སྲས་
S 10



དཔལ་ས་སྐྱའི་རིག་མཛོད། །
ཀྱི་ཐུ་བོའི་ཞིང་སྦྱང་བའི་སླད་དང་། གཅིག་ཨོ་རྒྱན་དུ་བྱོན་པ་ནི་དེ་ན་རྡོ་རྗེ་ཐེག་པའི་རྒྱུད་
སྡེ་ཐམས་ཅད་བཞུགས་པས་རྡོ་རྗེ་ཐེག་པ་ཐམས་ཅད་ཀྱི་བདག་པོར་མཚོན་པ་ཡིན་གསུངས།
སྐུ་གདུང་ཞུགས་ལ་ཕུལ་བའི་ཚེ་སློབ་མ་ཕལ་ཆེ་བས་བདེ་མཆོག་དང་། འགའ་ཞིག་གིས་ཀྱེ་
རྡོ་རྗེར་གཟིགས། གདུང་ཐལ་རྣམས་དཔྱིད་མཚོ་ལ་ཕོས་པས། དེའི་མཚོའི་སྟེང་དམར་
བྱིབས་ཀྱིས་ཁྱབ་པ་ལ། འཁོར་ལོ་བདེ་མཆོག་གི་རྟེན་དང་བརྟེན་པར་བཅས་པའི་དཀྱིལ་
འཁོར་གྱི་རྣམ་པར་གྱུར། དེ་ལ་དཔེ་བྱས་གདུང་འབུམ་བཞུགས་པའི་ཐོག་ལ་བྲིས་པ་ཡིན་
ཟེར་བ་དཔེ་རྙིང་པ་རྣམས་སུ་འབྱུང་། ད་ལྟ་ནི་གདུང་བཞུ་བའི་དུ་རིས་ལས་གྲུབ་པར་བཤད་
ཀྱིན་གདའ་གསུངས། དེ་ལྟ་བུའི་བླ་མ་ས་སྐྱ་པ་ཆེན་པོ་དེས་གསུང་ངག་རིན་པོ་ཆེ་འདི་ལ་ཡི་
གེ་ཇི་ལྟར་མཛད་ན། སྤྱིར་འདི་ཉིད་ཀྱིས་མཛད་པ་དང་། སློབ་མས་གསུང་སྒྲོས་བྲིས་པ་སོགས་
ཀུན་བསྡོམས་ན་གཞུང་བཤད་ཉི་ཤུ་ཙམ་སྣང་མོད། གཙོ་བོར་གྱུར་པ་རྣམ་འགྲེལ་བཅུ་གཅིག་
ཞེས་གྲགས་པ་འདི་ཡིན་ལ། འདི་ལའང་ངོས་འཛིན་མི་འདྲ་བ་དུ་མར་སྣང་མོད། བདག་ཆེན་
རིན་པོ་ཆེའི་བཞེད་པས་ཨ་སེང་།༡ ཞུ། ༢ ཀློག ༣ ཡུམ་དང་ །༤ སྲས།། ཟླ་༦ བཟང་ །༧
སྒ།ར མང་།༩ འ་ལུ༡༠ གཉགས།༡༡ ཞེས་པ་སྟེ། དེའང་རྗེ་ས་ཆེན་གྱི་བསྟོད་པ་ཞུ་བྱས་
ཀྱིས་མཛད་པར། གདམས་ངག་ཡོངས་སུ་རྫོགས་པའི་སློབ་མ་ནི། ཕོ་བརྒྱད་མོ་གསུམ་དག་
ལ་ཡི་གེར་གདམས། ཞེས་པ་ལ་མཆན་སྦྱར་བའི་དཔེ་རྙིང་པ་ཡར་ལུང་པའི་ཕྱག་ནས་འབྱུང་
བ་ཉིད་ཚད་མར་བྱས་ནས། ཐོག་མར་གོང་དུ་སྨོས་པ་ལྟར། བྱང་ཆུབ་སེམས་དཔའ་ཨ་སེང་
གིས་ཞུས་པའི་ངོར་དོན་བསྡུས་མ། ༡ འདི་ལ་ཆེ་ཆུང་གཉིས་བྱུང་། དེ་ནས་ཞུ་བྱས་དངོས་
གྲུབ་ཀྱིས་ཞུས་པའི་ཞུ་བྱས་མ།༢ སྐྱེར་ཕུའི་ཀློག་སྐྱ་ཆོས་གྲགས་ཀྱིས་ཞུས་པའི་ཀློག་སྐྱ་མ། ༣
ཡུམ་ནི་བླ་ཆེན་ལ་ཇོ་མོ་གཉིས་མངའ་བའི་ཆེན་མ་གཅེན་ཀུན་དགའ་འབར་གྱི་ཡུམ། མ་
གཅིག་བཙད་ཚ་ཞེས་བྱ་བའི་དོན་དུ་མཛད་པ་སྟེ། བསྐྱེད་རིམ་བདེ་མཆོག་ལ་བྱས་པ་ཞིག་



གདམས་ངག་བྱུང་ཚུལ་གྱི་ཟིན་བྲིས།
ཡོད་ལ། དེང་སང་ཡུམ་དོན་མ་ཡིན་ཟེར་བ་འདི་དང་ཅུང་མི་འདྲ་བ་ཞིག་ཡོད་གསུངས། སྲས་
དོན་མ་ནི་སྐུའི་སྲས་རྗེ་བཙུན་སྐུ་མཆེད་ཀྱི་དོན་དུ་རྡོ་རྗེའི་ཚིག་རྐང་གི་དཀའ་གནས་མང་པོ་ཐོར་
བུར་བཀོད་པ་རྣམས་ཐུགས་ཀྱི་སྲས་གཉན་ཕུལ་བྱུང་བ་གཙུག་ཏོར་རྒྱལ་པོའམ། བསོད་
ནམས་རྡོ་རྗེ་ཞེས་གྲགས་པ་དེས་ཕྱོགས་གཅིག་ཏུ་བསྒྲིགས་པ།། ཟླ་རྒྱལ་མ་ནི་བྱང་ཆུབ་སེམས་
དཔའ་ཟླ་བ་རྒྱལ་མཚན་གྱི་ངོར་མཛད་པ།༦ བཟང་རི་མ་ནི་དགེ་བའི་གཤེས་གཉེན་བཟང་རི་
ཕུག་པ་བྱ་བའི་དོན་དུ་མཛད་པ།༧ སྒ་ཐེང་མ་ནི་ཁམས་པ་སྒ་ཐེང་བྱ་བས་གསུང་སྒྲོས་ཟིན་
བྲིས་སུ་བཀོད་པ་ཅུང་མ་དག་པར་དགོངས་ནས། དེར་ཁོང་གིས་དོན་དུ་མཛད་པ།༨ མང་
མཁར་མ་ནི་ཇོ་མོ་མང་ཆུང་བྱ་བའི་དོན་དུ་མཛད་པ།༩ འ་འུ་མ་ནི་ཇོ་མོ་འ་འུ་མ་ཞེས་བྱ་བ་
ཁྱིའི་གནས་སྦྱོང་ཤར་ནས་འ་འུ་འ་འུ་ཟེར་བ་ཞིག་བྱུང་བ་དེའི་དོན་དུ་མཛད་པ།༡༠ གཉགས་
མ་ནི་དགེ་བཤེས་གཉགས་གཞི་ར་བ་དབང་ཕྱུག་རྒྱལ་མཚན་གྱི་དོན་དུ་མཛད་པ་སྟེ་བཅུ་གཅིག་
པོ་༡༡འདི་ཡིན་ལ། འདི་དག་ཀྱང་ཨ་སེང་མ་རྩོམ་ཆོས། གཞན་ཕལ་ཆེར་གསུང་ཇི་ལྟ་བར་
བྲིས༑ སྤྱན་ལམ་ཕབ་ནས་ཞུས་དག་མཛད་པའི་ཚད་མ་ཡིན་གསུངས། ལུང་རྒྱུན་ནི། བརྒྱུད་
པ་འདི་པ་ལ་ཨ་སེང་མ། སྲས་དོན་མ། གཉགས་མ་རྣམས་ཀྱི་ལུང་བཞུགས་པ་ཡིན་གསུངས།།
༼༣ དེ་ལ་རྗེས་འབྲངས་ཇི་ལྟར་བྱུང་ཚུལ།
༼༡༽ སྤྱིར་རྗེས་འབྲངས་ཇི་ལྟར་བྱོན་ཚུལ།
གསུམ་པ་དེ་ལ་སློབ་མ་ཇི་ལྟར་བྱུང་བའི་ཚུལ་ནི། སྤྱིར་དེ་དུས་ཀྱི་མཁས་གྲུབ་ཕལ་ཆེ་
བ་འདིའི་སློབ་མར་གྱུར་མོད། གཙོ་བོར་རྗེ་སྒྱི་ཆུ་བ་དང་། རྗེ་དགོན་པ་བའི་ལུང་བསྟན་ལྟར།
མཆོག་ཐོབ་པ་གསུམ། བཟོད་པ་ཐོབ་པ་བདུན། རྟོགས་པ་དང་ལྡན་པ་བརྒྱད་ཅུ་ཙམ་འབྱུང
བར་གསུངས་པའི་ཕྱི་མ་ལ་ངོས་འཛིན་སོ་སོར་མ་བྱུང༌། དང་པོ་མཆོག་ཐོབ་པ་གསུམ་ནི།
བ 109,



དཔལ་ས་སྐྱའི་རིག་མཛོད།
རྒྱ་གར་སིངྒ་ལའི་གླིང་དུ་མཁན་པོ་ཉན་ཐོས་དགྲ་བཅོམ་པ་ཞིག་གིས། དགེ་སློང་ཞིག་ལ་ད་
ལྟ་བོད་ན་བིརླ་པའི་སྤྲུལ་པ་ས་སྐྱ་པ་བྱ་བ་ཡོད། དེའི་དྲུང་དུ་སོང་ན་མཆོག་གི་དངོས་གྲུབ་ཐོབ་
པར་ལུང་བསྟན་པ་ལྟར་ཨ་ཙ་ར་གཉིས་འོངས་པ་ལས། གཅིག་བལ་པོ་ནས་ལོག །གཅིག་བླ་
ཆེན་གུང་ཐང་ན་བཞུགས་པའི་དྲུང་དུ་འོངས་ཏེ། སྨན་གྱི་བྱེ་བྲག་མང་པོ་དང་། ག་གུ་ལ་བྱ་
བའི་ཟབ་ཆེན་གྱི་བླ་བྲེ་བཟང་པོ་ཕུལ། དེར་དབང་བསྐུར་ཏེ་གདམས་ངག་བསྟན་པས་ཟླ་བ་
དྲུག་ནས་མཆོག་གི་དངོས་གྲུབ་ཐོབ་སྟེ་ལུས་མ་སྤངས་པར་དཔལ་གྱི་རི་ལ་བྱོན། དེ་བཞིན་
དུ༑ སྒོམ་པ་སྐྱི་འབར་ཞེས་བྱ་བ་མང་མཁར་འཕྲང་འོག་ཏུ་འཁྲུངས། ཁོང་གི་བསམ་གླིང་དུ་
དབང་བཞི་པའི་ལམ་ངག་འདྲེན་པ་ཆེ་ཆུང་ཉམས་སུ་བླངས་པས་སྐད་རག་དུང་ལྟ་བུ་སྟག་རྩེ་ལར་
ཚོར་ནས་འབྲོག་པའི་ཁྱི་སྐད་སློང་ཐུབ་པ་བྱུང་ཞིང་། བཞི་པའི་ལམ་དེ་ལ་བརྟེན་ནས་ལུས་མ་
སྤངས་པར་ཕྱག་ཆེན་ཐོབ། བྱང་ཆུབ་སེམས་དཔའ་སྟག་ནི། ལ་སྟོད་ཀྱི་སྟག་སྡེ་སེང་གེ་ལུང་
བྱ་བར་འཁྲུངས། ཤིན་ཏུ་ཐུགས་རྒྱུད་བཟང་བ་ཞིག་ཡོད། དེས་ཀྱང་བླ་ཆེན་ལ་གདམས་པ་
ཞུས་ནས་སྤྱིར་ལམ་འབྲས། བྱེ་བྲག་ཏུ་ལམ་ཟབ་ཀྱི་ཁྲིད་ཞུས་ནས་བསྒོམས་པས། རེ་ཞིག་
ལུས་བོར་མོད། སླར་ལུས་རྟེན་དེ་ཉིད་ལ་ཞུགས་ཏེ་ལུས་མ་སྤངས་པར་མཁའ་སྤྱོད་དུ་གཤེགས་
ཏེ༑ ཟམ་པ་སུམ་ཆར་ལ་བསྒྲལ་བ་གསུམ་པོ་དེ་ཡིན་གསུངས། །
གཉིས་པ་བཟོད་པ་ཐོབ་པ་བདུན་ནི། རྗེ་བཙུན་རིན་པོ་ཆེ། ཞུ་བྱས་དངོས་གྲུབ།
ནག་སྒོམ་བསོད་ནམས་རྒྱལ་མཚན། ཚར་ཁའི་རྣལ་འབྱོར་པ། སྒ་སྟོན་རྡོ་རྗེ་གྲགས། སྒོམ་
པ་འོད་གྲགས། ཇོ་མོ་མང་ཆུང་མ་རྣམས་ཡིན་ལ། དང་པོ་ནི། ངོ་བོ་འཇམ་པའི་དབྱངས་
ཡིན་མོད། གདུལ་བྱའི་སྣང་ངོར། རྣམ་ཐར་མནལ་ལམ་མར། སྟག་བྱང་ཆུབ་སེམས་དཔའ་
བཏང་བའི་ལམ་ལ་ང་མི་ཐར། ཞུ་བྱས་དངོས་གྲུབ་བཏང་བའི་ལམ་ལ་འགྲོ་ཞེས་གསུངས་པས་
སྦྱོར་ལམ་བཟོད་པ་ཐོབ་པའི་ཚུལ་འཛིན་པ་ཡིན་གསུངས། གཉིས་པ་ཞུ་བྱས་དངོས་གྲུབ་ནི།



གདམས་ངག་བྱུང་ཚུལ་གྱི་ཟིན་བྲིས།
ལ་སྟོད་དུ་ཞུ་སྟོན་རོག་པོ་བྱ་བ་ཕར་ཕྱིན་བཤད་པ་ཞིག་ཡོད་པའི་དབོན་པོ་ཡིན། ཁོང་བླ་ཆེན་གྱི་
དྲུང་དུ་འབྱོན་པར་བཞེད་ནས་ཡང་ཡང་ཞུས་པས་མ་གནང་། ཐེངས་གཅིག་ནན་གྱིས་ཞུས་པས།
ང་བཙུན་ཆུང་འདི་པ་ལ་ཁ་དམར་དོང་དོང་བཤད་པ་བྱེད་པ་འདི་ཁྱོད་ལ་ཕན་དུ་རེ་བ་ཡིན། ཁྱོད་
ཅི་ལ་འགྲོ་ཞེས་བཀྱོན་པ་ལ། ཁོང་གིས་གདོང་ལ་ཡུན་རིང་དུ་ཅེ་རེ་གཟིགས་ནས། རང་རེའི་
ཕར་ཕྱིན་ན་བདུད་ལ་ལ་ནི་མཁན་པོ་དང་སློབ་དཔོན་གྱི་གཟུགས་སུ་འོང་བྱ་བར་གདའ་བ་དེ་
ཡས་ལགས་སམ་ཞུས་པས། ཁོང་སྐྱེངས་ནས་ཅིའང་མི་གསུང་པས་ཁྲོལ། དེར་བླ་ཆེན་གྱི་
དྲུང་དུ་བྱོན། གདམས་པ་གསན། སྔར་གྱི་ལོ་རྒྱུས་ཞུས་པས། ཁྱོད་ཀྱིས་ཕར་ཕྱིན་སོགས་
ཐོས་པའི་རྗེས་སུ་དེ་ལྟར་ཞུ་བ་དེ་ཅུང་ཐལ་དྲགས་གསུངས་སྐད། ཞུ་བྱས་ཀྱིས་གདམས་པ་རྣམས་
རྫོགས་པའི་རྗེས་སུ། བོད་འདིར་སོ་མི་བསོད། རྒྱ་གར་དུ་འགྲོ་གསུངས་ནས་བཞུད། ཐེངས་
གཅིག་བླ་ཆེན་ས་དཀར་ལོགས་ན་བཞུགས་པ་ལ། ལྷོ་ཕྱོགས་ནས་བྱ་རྒོད་ཆེན་པོ་ཞིག་འཕུར་
བྱུང་བ། བླ་ཆེན་གྱི་དྲུང་དུ་སླེབས་ཙ་ན་རབ་ཏུ་བྱུང་བ་ཞིག་ཏུ་གྱུར་ནས་ཕྱག་འབུལ་བྱས། རེ་
ཞིག་དྲུང་ན་བསྡད། སླར་བྱ་རྒོད་དུ་བྱས་ཏེ་འཕུར་སོང་བ་ཐམས་ཅད་ཀྱིས་མཐོང་ནས་རྒྱུ་མཚན་
ཞུས་པས། ཞུ་བྱས་དངོས་གྲུབ་སེམས་ལ་མ་བདེ་བ་དྲི་རུ་འོངས་པ་ཡིན་ཟེར་རྒྱ་གར་ནས་བྱུང་
བ་ཡིན་གསུངས། ཡང་བླ་ཆེན་གཤེགས་ནས་རིང་པོར་མ་ལོན་པ་ཞིག་གི་ཚེ། རྗེ་བཙུན་སྐུ་
མཆེད་སྒོ་རུམ་ན་ཚོགས་འཁོར་ཞིག་མཛད་པའི་ཚེ། དོ་ནུབ་ཨ་ཕོ་ཞུ་བྱས་དེ་ཡོད་ན་དགའ་བ་
ལ་གསུངས་པ་ལ། དུམ་ཙམ་ནས་སྒོ་ཏོག་གིན་འདུག །བལྟས་པས་ཞུ་བྱས་སུ་འདུག །འོལ་
མ་སེའི་ཕྲེང་བ་རློན་པ་དང་འབྲས་ཀྱི་སྙེ་མ་འདྲ་ཕྱག་རྟེན་དུ་ཕུལ། ནམ་འོངས་གསུངས་པས་
བདག་ཡོད་ན་དགའ་བ་ལ་གསུངས་པའི་ཚེ་འོངས་པ་ལགས་གསུངས། དེར་རྗེ་བཙུན་གྱིས་
དོ་ནུབ་མི་ཉུང་ཞིང་དམ་ཚིག་གཙང་བར་འདུག་པས་རྫུ་འཕྲུལ་ཞིག་སྟོན་གསུངས་པས། དེ་
འདྲ་མི་གསུང་བར་ཞུ་ཟེར་ཙབ་ཙོབ་ལངས། ནན་གྱིས་གསུངས་པས་མགོན་ཁང་གི་འཁྲིས་



དཔལ་ས་སྐྱའི་རིག་མཛོད། །
ཀྱི་ཁང་ཆུང་དེར་སོང་། ཅུང་ཟད་ཅིག་ནས་ཞུ་བྱས་གཅིག་བྱུང་། ཕྱག་བྱས་གྲལ་ལ་འཁོད།
དེ་ལྟ་བུ་བདུན་བསྒྲིགས་ཏེ་མཐར་རང་ཉིད་བྱོན་བྱུང༌། མཐར་གཅིག་ལ་གཅིག་ཐིམ་ནས་རྒྱ་
གར་ལ་འཕུར་སོང་། ད་ལྟར་ཡང་བཞུགས་པའི་རིགས་སུ་གདའ་ཞིང་། དེས་མཚོན་པའི་རྫུ་
འཕྲུལ་དང་མངོན་ཤེས་ལ་མངའ་བརྙེས་པ་ཡིན་གསུངས། གསུམ་པ་ནག་སྒོམ་པ་བསོད་རྒྱལ་ནི།།
འཁྲུངས་ས་རྟ་ནག་པ་ཡིན། ཆུང་ངུ་ལ་ཕ་མ་ཐམས་ཅད་ཤི །ཁོང་རང་འཁྱམས་ཏེ་ཚལ་གུང་
ཐང་དུ་གཤིན་རྗེའི་གླང་མཚོ་དམར་པོ་བྱ་བ་ལ་ཐུགས་དམ་བྱེད་པའི་སྔགས་པ་ཞིག་གི་གཡོག་
བྱས༑ ཁོང་གིས་ཐུགས་དམ་བྱེད་པ་ཚོར་བས་ཤེས་ཏེ་བ་གླང་འཚོ་སར་གྱུར་བས། ཇེ་ཞིག་
ན་དུད་འགྲོ་རྣམས་གཤིན་རྗེ་དང་། སྐད་རྣམས་ཧྲུབྦིར་གྲག་ནས་ཁོང་ལ་བཤད་པས། ལས་
འཕྲོ་ཡོད་པ་ཡིན་འོང་ཟེར་བསྲེ་བའི་ཆོ་ག་བྱས། རིམ་གྱིས་བླ་ཆེན་དང་མཇལ་ཏེ་གདམས་པ་
བསྟན་ནས་བསྒོམས་པས་སྦྱོར་ལམ་བཟོད་པ་ཐོབ། བཞི་པ་ཚར་ཁའི་རྣལ་འབྱོར་པ་ནི། བླ་
ཆེན་ཞི་བར་བཤེགས་རྗེས་དགེ་བཤེས་གཉགས་ཉིད་བཟང་རྒྱུད་འབྲོག་པའི་གསེབ་ཏུ་བྱོན་པས།
དེ་ན་འབྲོག་པ་རྒད་པོ་མགྲིན་པ་མན་ཆད་ཐིག་ལེ་བརྟན་པའི་རྟགས་ཡོད་པ་ཞིག་འདུག་པ་དེས་
ང་ལ་བླ་མ་སྐུ་དྲིན་ཤིན་ཏུ་ཆེ་བ་ཡིན་ཏེ། ད་ལམ་འབུལ་བ་ཆེན་པོ་མ་ཐུབ་ཟེར་ནས་གསེར་དང་།
ཚྭ་དང་། རྔ་མ། མར་ལ་སོགས་པའི་བརྒྱ་འབུལ་མང་པོ། དེ་དག་འགེལ་བའི་ཁལ་མ་དང་
བཅས་པ་ཕུལ། དེར་ཁྱེད་ནོར་བ་མིན་ནམ། བླ་ཆེན་གྱིས་གུང་ཐང་བུད་ནས་འབྱོན་མ་མྱོང་
གསུངས་པས། ཅི་ནོར། ལོ་ཟླ་འདི་ལ་བླ་ཆེན་ཚར་ཁར་བྱོན་ནས་ལོ་གསུམ་བཞུགས། དེར་
སྒོམ་ཆེན་པ་སུམ་ཅུ་ཙམ་ལ་ཁྲིད་བསྐྱངས་པས། ངའང་དེའི་དྲིན་གྱིས་ལམ་རྟགས་འདི་ཤར་
བ་ཡིན་ཟེར། དེས་མཚོན་པའི་སློབ་མ་བགྲེས་པོ་ཀུན་ཞལ་བསྡུར་བས། གུང་ཐང་དུ་མལ་གྱི་
ཉེ་གནས་མཛད་པ། ཚར་ཁར་ཁྲིད་བསྐྱངས་པ། ས་སྐྱར་གསུང་ངག་རིན་པོ་ཆེའི་ཆོས་གསུངས་
པ༑ བཟང་རྒྱུད་འབྲོག་པའི་གསེབ་ཏུ་འགྲོ་དོན་མཛད་པ། ཤབ་སྒོ་ལྔར་ཆོས་འཁོར་བསྐོར་
112



གདམས་ངག་བྱུང་ཚུལ་གྱི་ཟིན་བྲིས།
བ༑ འབྲིང་མཚམས་འགྲོན་ལ་ལྕམ་གྱི་ལྷ་ཁང་ནམ་མཁའ་དྲི་མེད་ཀྱི་དཀྱིལ་འཁོར་ཞལ་ཕྱེ་
ནས་རབ་གནས་མཛད་པ་སྟེ། དུས་གཅིག་ཏུ་སྐུའི་བཀོད་པ་དྲུག་བསྟན་མོད། ཕྱིས་སུ་མ་གཏོགས་
པར་སུས་མ་གོ་བར་སྣང་གསུངས། ལྔ་པ་སྒ་སྟོན་རྡོ་རྗེ་གྲགས་ནི། ཁམས་པ་སྒའི་རིགས། །
ས་ཆེན་དང་རྗེ་བཙུན་གཉིས་ཆར་གྱི་སློབ་མ་ཡིན། ཁོང་གིས་སྔ་ཕྱི་འབུལ་བ་མང་པོ་བྱས།
ཁྱད་པར་བྱང་གི་ཉི་ལུང་དགོན་པ་ན་བཞུགས་དུས་འབུལ་བ་ཆེན་པོ་བསྐྱལ་བའི་ལན་དུ་གནང་
བའི་གདམས་ངག་སྒ་སྟོན་སྤྲིང་ཡིག་ཅེས་པ་འདི་ལམ་འབྲས་ཀྱི་ཡི་གེ་ལ་གནད་ཆེ་ཤོས་ཤིག་ཡིན་
གསུངས༑ དྲུག་པ་སྒོམ་པ་འོད་གྲགས་ནི། བསྒོམས་པས་དམྱལ་བའི་གནས་སྦྱོང་ཤར་ཏེ།
ས་སྐྱའི་ཞིང་ཞིག་གི་སྟེང་དུ་ཤིང་སྡོང་ཆེན་པོ་ཞིག་ཡོད། དེའི་རྩེར་ཁོང་འཛེགས་པ་ན། དེའི་
རྩ་བར་ཆུ་ཚ་མོ་ཞིག་བུན་བུན་ཁོལ་བྱུང་། མ་གིར་མ་ལྷུང་ན་དགའ་སྟེ་སྙམ་ཙ་ན། རིལ་གྱིས་ལྷུང་
ནས་ཤ་རུས་ཐམས་ཅད་དཀར་སངས་ཀྱིས་བྲལ་སོང་། ཆུ་འདི་གྲང་ན་དགའ་སྟེ་སྙམ་ཙ་ན།
དེ་མ་ཐག་ཏུ་སིང་གིས་འཁྱགས་ནས། དེ་ལ་ལུས་འབྱར་ཏེ་མི་ཁོགས། འབད་པས་ལུས་ཀྱི་
ཕྱེད་འབྱར། ཕྱེད་ཁོགས་ནས་གློ་སྙིང་ཁྲོལ་ལེ་ཡོད་པའི་སྣང་བ་ཤར་བར་འདུག་གསུངས།
བདུན་པ་ཇོ་མོ་མང་ཆུང་མ་ནི། འཁྲུངས་ས་ག་ར་བ་ཡིན། བསམ་གླིང་དུ་བསྒོམས་པས་དུད་
འགྲོའི་གནས་སྦྱོང་མང་པོ་ཤར། ཁྱད་པར་ཀོ་ཀོ་གཡག་གི་ཉམས་ཤར་ཏེ་རྒྱ་ལམ་ཁ་ན་གོག་
གོག་ཡོད་ཙ་ན། གཡག་མང་པོ་རྒྱུག་བྱུང་། འཁྱུས་པས་མ་ཐར་བར་གཡག་གིས་བཅར་གྱིས་
བཏང་བའི་རྐྱེན་གྱིས་ཉམས་སད། ཉམས་གསལ་དྲག་པས་གཟིགས་ཙ་ན་གཡག་མང་པོ་
འགྲོ་འིན་འདུག་སྐད། རྗེས་སུ་སྣང་བ་བདེ་བར་ཤར་ནས་རེ་བ་ལ་སོགས་པའི་གོས་དང་། རྡོ་དང་།
ཚེར་མ་སོགས་རེག་པ་ཐམས་ཅད་བདེ་ཆེན་དུ་ཤར་ནས་གང་མི་བདེ་སར་བཞུགས་ཤིང་སྒོམ་
པ་ཞིག་ཡིན་གསུངས།
།



དཔལ་ས་སྐྱའི་རིག་མཛོད།
ཕྱིར་
ག
༼༢༽ བྱེ་བྲག་ཏུ་རིགས་དང་ཆོས་ཀྱི་སྲས་མཆོག་
རྗེ་བཙུན་སྐུ་མཆེད་བྱོན་ཚུལ།
དེ་ལྟར་སློབ་མ་མང་དུ་བྱུང་མོད། སློབ་མའི་གཙོ་བོ་ནི་སྐུའི་དབོན། ཆོས་ཀྱི་སྲས་རྗེ་བཙུན་
སྐུ་མཆེད་གཉིས་ཡིན་ལ། སློབ་དཔོན་རིན་པོ་ཆེ་འདིར་གོང་མ་རྣམས་ལ་མི་འདྲེན་པ་ནི་རྗེ་ས་
ཆེན་ཉིད་དང་གཉིས་སུ་མེད་པའམ། རྟོགས་པ་མཉམ་པའི་དབང་དུ་བྱས་པས་ཟུར་དུ་མ་སྨོས་
པ་ཡིན་ཞིང་། དེའང་རྗེ་བཙུན་འདི་རྒྱ་གར་
དུ་མི་ཐུབ་ཟླ་བ་ལ་སོགས་པ་པཎྜི་ཏ་བཅུ་གཅིག་
ཏུ་སྐུའི་སྐྱེ་བ་བཞེས། བོད་དུ་འཁྲུངས་པའི་ཚེའང་
མཁའ་འགྲོས་རྡོ་རྗེ་གདན་གྱི་སྒོ་གོང་ལ་ཡི་གེ་
སྦྱར་བ་ཀོ་ཤམྦྷིའི་པཎྜི་ཏ་དེ་བ་ཤཱིས་ཕྱོགས་ཀུན་
ཏུ་བསྒྲགས་པས་རྩད་ཆོད་པར་བྱུང་། རིག་
པའི་གནས་ཐམས་ཅད་ལ་ཐོགས་པ་མེད་པའི་
མཁས་པ། དབུ་རྩེ་རྙིང་མར་ལམ་འབྲས་གསུངས་
པའི་ཚེ་རྗེ་བཙུན་གྱིས་འཇམ་དབྱངས་སོགས་
མཐོང་སྣང་མི་འདྲ་བ་གསུམ་དུས་གཅིག་ཏུ་བསྟན་
སློབ་དཔོན་བསོད་ནམས་རྩེ་མོ། ནས་སློབ་མ་བཅུ་དགུ་དག་པའི་སྣང་བ་ལ་བཀོད་
པ་དང་། རྗེ་བཙུན་ཆེན་པོ་ལ་རྒྱུ་དབང་གནང་དུས་དཔལ་ཀྱེ་རྡོ་རྗེ་རྟེན་དང་བརྟེན་པར་བཅས་པའི་
དཀྱིལ་འཁོར་མངོན་སུམ་དུ་བསྟན་ཏེ། བདག་མེད་མ་དང་། བིརླ་པ་བཞིན་དུ་དབང་བསྐུར་
ཐོབ་བྱུང་ཕྱིར་ཉེ་རྒྱུད་དེ་ཉིད་ནས་དེད་ཀྱང་ཆོག་པ་ཡིན། གཞན་ཡང་པོ་ཊ་ལ་སོགས་ཉི་མ་ཕྱེད་
ཙམ་ལ་འཁོར་ཞིང་། དེ་དག་ན་གནས་པའི་དཔའ་བོ་དང་རྣལ་འབྱོར་མའི་ཚོགས་དང་ལྷན་



གདམས་ངག་བྱུང་ཚུལ་གྱི་ཟིན་བྲིས།
ཅིག་ཏུ་སྤྱོད་པའི་བརྟུལ་ཞུགས་སྤྱོད་པ་སོགས་རྫུ་འཕྲུལ་དུ་མ་ལ་དབང་འབྱོར་པ་དང་། ཉེར་
གནས་ཡི་རང་འདུད་ཅེས་གསུངས་པས། ཉེ་བའི་གནས་ཞེས་པ་ས་གཉིས་པ་དྲི་མ་མེད་པ་ལ་
བཞུགས་པར་བཞེད་པ་ཡིན་གསུངས། ལུས་མ་སྤངས་པར་མཁའ་ལ་སྤྱོད་པར་གཤེགས་པར་
གྲགས་མོད། སློབ་དཔོན་རིན་པོ་ཆེའི་གདུང་
གི་གསེབ་ནས་སྦྲང་བུ་ཆེ་ལྟ་བུའི་སྐད་བྱུང་ཞེས་
འབྱུང་བ་ལ་དཔག་ན་སྐུ་གདུང་ཞིག་བཞག་པ་འདྲ། །
གང་ནའང་དེས་བྱིས་པ་འཇུག་པའི་སྒོ། ཆོས་ལ་
འཇུག་པའི་སྒོ། མཁས་པ་ལ་འཇུག་པའི་སྒོ་
སོགས་བཞི་མཛད་བཞེད་པ་ལ་གཉིས་གྲུབ། །
རྩ་རྒྱུད་བརྟག་གཉིས། སམྦུ་ཊ་རྣམས་ཀྱི་འགྲེལ་
པ༑ ཀྱེ་རྡོར་མན་ངག་ལུགས་ཀྱི་སྒྲུབ་ཐབས།
དབང་ཆུ་སོགས་དང་། ལུང་འདི་ཉིད་དང་སྦྱར་
བ་ལ་སོགས་པའི་གདམས་ངག་གི་ཡི་གེའང་ རྗེ་བཙུན་གྲགས་པ་རྒྱལ་མཚན།
འགའ་ཞིག་མཛད་དོ། །
དེ་ལྟར་སྐུ་མཆེད་གཉིས་ལས་ཀྱང་གསུང་ངག་རིན་པོ་ཆེ་འདི་ལ་རྗེ་བཙུན་ཆེན་པོ་འདི་
རང་སྐུ་དྲིན་ཆེ་ཞིང་གཙོ་བོར་གྱུར་པ་ཡིན་ཏེ། སློབ་དཔོན་རིན་པོ་ཆེ་སོགས་རྗེ་ས་ཆེན་གྱི་སློབ་
མ་གཞན་རྣམས་ལ་མ་བྱུང་བའི་ཤིན་ཏུ་ཉེ་བརྒྱུད་ཀྱི་གདམས་པ་ཁྱད་པར་ཅན་འདི་ལས་བྱུང་བ་
དང༌༑ སྔར་མེད་པའི་གླེགས་བམ་ཕྱོགས་གཅིག་ཏུ་བསྒྲིགས་པ་སོགས་མཛད་དེ། འདིའི་
རྣམ་ཐར་རྒྱས་པ་ནི་ཡི་གེ་གཞན་ནས་འབྱུང་བ་ལྟར་ཡིན་ལ། དེ་དག་ཏུ་མི་གསལ་བའི་ངོ་མཚར་
ཆེ་བའི་གཏམ་ནི། དབུ་རྩེ་རྙིང་མ་བཞེངས་པའི་ཚེ། ས་དེ་ན་ཀླུ་ནག་པོ་འཁུན་ཞེས་བྱ་བའི་གདུག་



དཔལ་ས་སྐྱའི་རིག་མཛོད།
པ་ཅན་ཞིག་གནས་པའི་སར་ཕ་བོང་དམར་རོམ་མེ་བ་མང་པོ་ཡོད་པ་དེའི་ཕྱོགས་ལའང་འགྲོ་མི་
ནུས་པ་ལྟ་བུ་ཞིག་ཡིན་པ་ལ། རྗེ་བཙུན་གྱིས་ཁོ་ལ། ངས་འདིར་གཙུག་ལག་ཁང་བཞེངས་པ་
ཡིན་པས་ཁྱོད་སྐྱོས་གསུངས་པ་ལ། ཁོ་སྡུག་བསྔལ་དུ་གྱུར་ཏེ། ངའི་ནོར་གཞན་ལྟ་ཅི་སྨོས།
གསེར་གཅིག་པོའང་འཁྱོལ་བའི་དུས་མི་འོང་བར་འདུག་ཟེར་བ་ལ། དེ་ཐག་རིང་དུ་འབུད་མི་
དགོས་པ། སེམས་ཅན་སྤྱི་སྒོས་ལ་གནོད་པ་མི་བྱེད་པའི་དམ་ལ་བཞག་སྟེ། མོན་བཛྲ་རཱ་ཛས་
བུམ་ཆུས་སྣ་དྲངས། རྗེ་བཙུན་ཆེན་པོས་རྡོ་རྗེ་དྲིལ་བུ་བསྣམས་ཏེ་ཕྱི་ནས་བསྐྲད་པས་ཀླུ་བསྐྱས་
པ་ལྟ་ཞོག །གནས་སའི་ཕ་བོང་རྣམས་ཀྱང་ལུག་དེད་པ་ལྟར་འཁྱུག་གིས་སོང་ནས་ད་ལྟ་བླ་
བྲང་ཤར་གྱི་ལྟག་གི་ཕ་བོང་དམར་པོ་དེ་ཚོ་ཡིན་ཏེ། འབྱུང་པོ་མ་རུངས་པ་རྣམས་ཀྱིས་བཀའ་
ལས་ཅུང་ཟད་ཀྱང་འདའ་མི་ནུས་པ་དང༌། དེ་བཞིན་དུ་ཁ་ཆེ་པཎ་ཆེན་ས་སྐྱར་བྱོན་པའི་ཚེ།
པཎ་ཆུང་རྣམས་ཀྱིས། ཁོང་རྡོ་རྗེ་འཛིན་པ་ཆེན་པོ་ཡིན་ཉེན་ཡོད་དེ། རང་རེ་རྒྱ་གར་ཤར་ནུབ་
ཐམས་ཅད་དུ་གྲགས་པའི་པཎྜི་ཏ་ཡིན་པས་ཕྱག་ལན་མཛད་ན་མི་འོང་། ཞེས་བཅའ་བསྒྲིགས་
བྱས༑ པཎ་ཆེན་གྱི་ཕྱི་ལ་རྡོ་རྗེ་འཇིགས་བྱེད་ཀྱི་བསྐྱེད་རིམ་བརྟན་པོ་ཡོད་པ་ཞིག་སྟོང་ཉིད་སྙིང་
རྗེའི་རྩིས་མ་ཟིན་པར་རྐྱེན་ངན་པས་མཚམས་སྦྱར་ཏེ་གདོན་མ་རུངས་པར་སྐྱེས་པ་ལྔ་བ་དགུ་
བརྩེགས་ཞེས་བྱ་བ་འོང་གིན་འདུག་པ་གཟིགས་པས། རྡོ་རྗེ་དྲིལ་བུ་ནམ་མཁའ་ལ་བཞག་
སྟེ་བགེགས་བསྐྲད་པས་ཁོ་རྒྱ་གར་ལ་ཟློག་ཀྱང་མ་ཐུབ། བོད་དུ་གནས་ཀྱང་མ་ནུས་པར་རྒྱ་
ནག་གི་ཕ་མཐའ་རྒྱ་མཚོའི་འགྲམ་དུ་ཡུད་ཀྱིས་བྲོས། རྗེ་བཙུན་གྱིས་པཎ་ཆེན་ལ་ཕྱག་མཛད་པས།
པཎ་ཆེན་གྱིས་ཕྱག་ལེན་མཛད། རྗེས་སུ་པཎ་ཆུང་རྣམས་ཀྱིས་ཅི་ཡིན་དྲིས་པས། ཁོང་མ་ཧཱ་བཛྲ་
དྷ་ར་གསང་བ་འདུས་པའི་དཀྱིལ་འཁོར་དུ་འདུག །དེ་ལ་ཕྱག་མ་བཙལ་བས་འོང་ངམ་གསུང་སྐད།
ཡང་ཐེངས་གཅིག་པཎ་ཆེན་གྱི་ཞལ་ནས། རྗེ་ས་པཎ་ལ་ཁྱོད་ཀྱི་ཁུ་བོ་གང་མཛད་བལྟར་འགྲོ་
གསུངས་པ་ལ། བདག་སྔོན་ལ་འགྲོ་བར་ཞུས་པས། མི་བྱེད་བསྡོངས་ནས་འགྲོ་གསུངས་བྱོན།།



གདམས་ངག་བྱུང་ཚུལ་གྱི་ཟིན་བྲིས།
རྗེ་བཙུན་གསང་འདུས་ཀྱི་བདག་བསྐྱེད་གྲུབ་ནས། མདུན་བསྐྱེད་ཀྱི་མཆོད་པ་མཛད་དགོངས།
རྡོར་དྲིལ་ཕྱག་ཏུ་བཟུང་ནས་བཞུགས་པ་ལ། པཎ་ཆེན་གློ་བུར་དུ་བྱོན་པས་བསུ་བ་མ་གྲུབ་
དགོངས་པའི་འཚབས་པ་ལྟ་བུར་རྡོ་རྗེ་དྲིལ་བུ་སྟེགས་ལ་མ་འཁྱོལ་བར་བར་སྣང་དུ་བཞག །པཎ་
ཆེན་གྱི་དགོངས་པ་ལ་ཆེད་དུ་མཛད་པ་ཡིན་དགོངས་ནས། དེ་ལ་ངོ་མཚར་རྒྱུ་ཙམ་མེད་གསུངས་
པ་ལ། རྗེ་བཙུན་གྱི་ཞལ་ནས་ངོ་མཚར་ལ་རེ་བྱས་པ་མིན་ལགས་ཞེས་སླར་སྟེགས་ལ་བཞག །
དེར་པཎ་ཆེན་རྗེ་བཙུན་ཆེན་པོ་དང་དབུ་སྔས་སྦྲེལ་ནས་བཞུགས་ཏེ་བརྟགས་པས་སྐུ་གསུང་ཐུགས་
ཀྱི་མཛད་པ་གང་ལའང་སྐྱོན་ཅིའང་མ་རྙེད། ཕྲེང་ཐག་འབྲེང་བ་ཞིག་གིས་མཛད་པ་ལ། ཁྱེད་མ་
ཧཱ་བཛྲ་དྷ་ར་ཡིན་པ་ལ་ཕྲེང་ཐག་རྒྱུད་སྡེ་ནས་བཤད་པའི་སྲད་བུ་དགུ་སྒྲིལ་ཞིག་བྱེད་པར་རིགས་
པ་ལ་གསུང་སྐད། ཡང་སྐབས་ཤིག་ན་པཎ་ཆེན་དཔོན་སློབ་ཀྱིས་ཉི་མ་གཟའ་འཛིན་ཡོད་པར་
གསུངས། རྗེ་བཙུན་གྱིས་མི་འོང་གསུངས། དེའི་ངང་ནས་པཎ་ཆེན་དཔོན་སློབ་ཤངས་སུ་བྱོན།
ཉི་མ་འཛིན་རྒྱུའི་ཉིན་མོ་ཁོང་དཔོན་སློབ་ཐམས་ཅད་གཟའ་འཛིན་འོང་། རྗེ་བཙུན་གྱིས་མ་མཁྱེན་
གསུངས་གཟིགས་པའི་ངང་ལ་སོང་མོད། རྗེ་བཙུན་ཆེན་པོས་ཉི་མའི་རྒྱུ་བ་བཀག་པས་ཉི་མ་
ལ་སྒྲ་གཅན་འཇུག་མ་ནུས་པར་གཟའ་འཛིན་མ་བྱུང་བས། པཎ་ཆེན་གྱི་ཞལ་ནས། སྟོད་ཡ་གི་
ན་དགེ་བསྙེན་རྒན་པོ་ཞིག་ང་རྒྱལ་གྱིས་གས་འགྲོ་འིན་ཡོད་གསུངས་དགོས་པ་བྱུང་བ་ལྟ་བུ།
ཡོངས་སུ་རྫོགས་པའི་པཎྜི་ཏ་ཆེན་པོ་རྣམས་ཀྱང་ཟིལ་གྱིས་གནོན་ནུས་པ་བྱུང་། ཡང་བྱང་གི་
ཉི་ལུང་དགོན་པ་ན་བཞུགས་པའི་ཚེ། དེ་ན་ཕུག་པ་གཉིས་གཤིབས་ཡོད་པའི་གཅིག་ན་རྗེ་བཙུན་
བཞུགས། གཅིག་ན་ནག་ཚང་བྱས་པའི་བར་ན་བུག་པ་བྱས་པ་ཞིག་ཡོད། སྐབས་ཤིག་མདུན་གྱི་
ཐང་དེ་ན་ཡར་རྟ་པ་བརྒྱ་ཕྲག་མང་པོ་སླེབ་བྱུང་བ་ཐམས་ཅད་རྗེ་བཙུན་བཞུགས་སའི་ཕུག་པའི་ནང་
དུ་སོང་། ཕྱག་ཕྱི་དེས་ཕུག་པ་ནས་ག་ལེར་བལྟས་པས། ཧོར་གྱི་ཆས་བྱས་པའི་མི་མང་པོ་
གྲལ་ལ་འཁོད། དེ་དག་གི་དབུས་ན་ཁྱེའུ་དཀར་པོ་གཡུའི་ཐོར་གཙུག་ཅན་ཞིག་གིས་ལོ་ཙཱ་བ་



དཔལ་ས་སྐྱའི་རིག་མཛོད།
[༢༤[3
བྱས་ཏེ། ཁོང་ཚོའི་ཞུ་བ་རྣམས་བོད་སྐད་དུ་བསྒྱུར་ནས་ཞུས། རྗེ་བཙུན་གྱི་བཀའ་ལུང་རྣམས་
ཧོར་སྐད་དུ་བསྒྱུར་ནས་འཆད་ཀྱིན་འདུག །དེའང་ཧོར་གྱི་ལྷ་གནམ་ཐེལ་དཀར་པོས་རྗེ་བཙུན་
ལ་ཧོར་གྱི་ཡུལ་དུ་འབྱོན་དགོས་པའི་ཞུ་བ་མང་པོ་འབུལ་གྱིན་འདུག་པ་ལ། རྗེ་བཙུན་གྱི་ཞལ་
ནས༑ ད་ང་ན་སོ་རྒས། ཁྱེད་ཧོར་དང་ལས་འབྲེལ་ཆེར་མེད་པས་ཕན་མི་ཐོགས། མ་འོངས་
པ་ན་ངའི་དབོན་པོ་ཀུན་དགའ་རྒྱལ་མཚན་བྱ་བ་དེ་སྤྱན་དྲོངས་ཤིག །ཁྱེད་ལ་ཕན་ཐོགས་ཆེན་
པོ་འབྱུང་གསུངས། ལོ་ཙཱ་བ་དེ་གཉན་ཆེན་ཐང་ལྷ་ཡིན། དེར་རྗེ་བཙུན་གྱི་ཞལ་ནས་ཆང་འདྲ་
མེད་དམ་གསུངས་པ་ལ། ཐོད་པ་ཕྱེད་ཙམ་འདུག་པ་ཕུལ་བས། རྗེ་བཙུན་གྱིས་འབྲུ་གསུམ་
གྱིས་བྱིན་གྱིས་བརླབས་ཏེ་གཏོར་སོང་བས། ཁོང་རྣམས་ལ་གཟི་གཟི་བོག་བོག་འཐུང་རྒྱུ་བྱུང༌།
མཚན་ཡལ་ཡལ་ཧོར་གྱི་སྐད་དུ་གླུ་ལེན། བྲོ་འཁྲབ། དགའ་བའི་རྣམ་འགྱུར་མང་པོ་བྱས།
ནམ་ལངས་པ་དང་གྱེས་སོང་། དེ་ལྟར་ཧོར་གྱི་ལྷ་གནམ་ཐེལ་དཀར་པོ་རྗེ་བཙུན་ཆེན་པོས་དམ་
ལ་བཏགས་པའི་ཕན་ཡོན་གྱིས། ཕྱིས་སུ་རྗེ་ས་པཎ་རྒྱལ་བུ་གོ་དན་གྱིས་གདན་དྲངས། བོད་
ཆོལ་ཁ་གསུམ་པོ་དབང་དུ་བསྡུས་པའང་རྗེ་བཙུན་ཆེན་པོའི་སྐུ་དྲིན་ཡིན། ཁྱད་པར་རྗེ་ས་ཆེན་
བདེ་བར་གཤེགས་ནས་ལོ་བཞི་བཅུ་ཞེ་བཞི་སོང་བ། རྗེ་བཙུན་ཉིད་དགུང་ལོ་ང་དྲུག་བཞེས་
པའི་ཚེ། སྙེ་མོའི་གཙང་ཁ་དགོན་པར་བཞུགས་པའི་དུས། མནལ་ལམ་དུ་རྗེ་བཙུན་ས་སྐྱ་པ་
ཆེན་པོ་ཡང་ཡང་དུ་འབྱོན་པ་ཞིག་བྱུང་བས། སྔ་སོར་རྗེ་ས་ཆེན་རྣལ་འབྱོར་དབང་ཕྱུག་དང་
མཇལ་དུས་ཀྱང་ཐོག་མར་མནལ་ལམ་དུ་ཡང་ཡང་བྱོན་ཞེས་གྲགས་པ་དེ་དྲན། ཅི་ཡིན་མི་
ཤེས་དགོངས། སྐུ་མཚམས་དམ་པར་བཅད་དེ་གསོལ་བ་བཏབ་པས། རེ་ཞིག་ན་རྗེ་བཙུན་
ས་ཆེན་དངོས་སུ་བྱོན་ཏེ་རྡོ་དཀར་འཇམ་གྲུ་བཞི་པ་ལ། པདྨ་འདབ་བརྒྱད་ཀྱི་དབུས་སུ་ཧཱུྃ།
དང་ཨོཾ། ཕྱོགས་བཞིར་ཡ་ར་ལ་ཝའི་ཡི་གེ །མཚམས་ཀྱི་འདབ་མ་བཞི་སྟོང་པར་ཡོད་པ་ཞིག་
གནང་ནས། བུ་སྔར་ཁྱོད་ལ་བསྟན་པའི་ཆོས་ཐམས་ཅད་ཀྱི་དོན་འདིར་འདུས་པ་ཡིན་གསུངས་



གདམས་ངག་བྱུང་ཚུལ་གྱི་ཟིན་བྲིས།
ནས༑ དང་པོ་ཆོས་ཉིད་གདན་དུ་བྱ། །སོགས་ཀྱི་ཚིགས་བཅད་གསུངས་སོ། །དེའང་། དང་པོ་
ཆོས་ཉིད་གདན་དུ་བྱ། །ཞེས་པས་རྒྱུ་དུས་ཀྱི་ལྟ་བ། གཉིས་པ་རླུང་ལ་སྤར་ཟིན་བྱ། །ཞེས་
པས་རླུང་གི་རྣལ་འབྱོར། གཏུམ་མོའི་མེ་དྲོད་རབ་ཏུ་བསྐྱེད། །ཅེས་པས་ཐིག་ལེའི་རྣལ་འབྱོར། །
བྱང་སེམས་ཆུ་རྒྱུན་དབུ་མར་གཞུག །ཅེས་པས་ཕྱག་རྒྱའི་རྣལ་འབྱོར། །ས་སོགས་འབྱུང་བ་
དབང་དུ་སྡུད། །ཅེས་པས་རྡོ་རྗེའི་རྦ་རླབས། ཡེ་ཤེས་ལྔ་ནི་མངོན་གྱུར་ནས། །འཆི་བ་མེད་པའི་
གནས་ཐོབ་བོ། །ཞེས་པས་འབྲས་བུ་སྟེ། གསུང་ངག་རིན་པོ་ཆེ་ལམ་རྫོགས་པར་བརྡའི་སྒོ་ནས་
སྟོན་པ་བརྡ་དོན་གསལ་བ་ཞེས་བྱ་བའི་གདམས་པ་ཁྱད་པར་ཅན་འདི་གསུངས། མདོར་ན་རྗེ་
བཙུན་ཆེན་པོ་ལ་བརྒྱུད་པ་གསུམ་མངའ་བའི་རིང་རྒྱུད་དང་། ཉེ་བརྒྱུད་གཉིས་ལས་འོངས་པའི་
གདམས་པ་རྣམས་ནི། རྗེ་ས་ཆེན་ཡབ་སྲས། གཉན་ཕུལ་བྱུང་བ་གཙུག་ཏོར་རྒྱལ་པོ། རྒྱ་སྒོམ་
ཚུལ་ཁྲིམས་གྲགས་དང་བཞི་ལས་ལམ་ཡོངས་སུ་རྫོགས་པར་གསན་ཏེ་བརྒྱུད་པ་གསུམ་འདུས་
སུ་གྱུར། དེའང་ཉེ་བརྒྱུད་ཀྱི་བརྒྱུད་པ་ནི། གཞུང་བཤད་ཀྱི་སྒབ་ཏུ་བྲིས་ཡོད་པའི་ཚིགས་
བཅད་འདི་སློབ་དཔོན་རིན་པོ་ཆེས་མཛད་པ་ཡིན་ལ། ད་ལྟ་རྗེ་བཙུན་གྱི་གསུང་ཡིན་ཟེར་བའི། །
ཡེ་ཤེས་ཟླ་བ་དྲི་མེད་མིག་ལ་ཤར། །སྡེ་སྣོད་གསུམ་གྱི་ཡོན་ཏན་གསལ་བར་བྱས། །རྒྱ་མཚོའི་
ནང་ན་ནོར་བུ་ལྟ་བུར་མཛེས། །བློ་གསལ་རྣམས་ཀྱིས་རྟོགས་གྱུར་གཞན་གྱིས་མིན། །ཞེས་
གསུངས་པའི་དོན། ཡེ་ཤེས་ཟླ་བ་སྟེ། ཟླ་བ་གཅིག་གི་བརྡས་མཚོན་པའི་བརྒྱུད་པ་དང་པོ་སངས་
རྒྱས་རྡོ་རྗེ་འཆང་ཆེན་པོས། མིག་སྟེ་བརྒྱུད་པ་གཉིས་པ་རྣལ་འབྱོར་དབང་ཕྱུག་ལ་གདམས། སྡེ་
སྣོད་གསུམ་གྱིས་མཚོན་པའི་བརྒྱུད་པ་གསུམ་པ་རྗེ་ས་ཆེན་གྱིས་གཞུང་དང་གདམས་པ་རྣམས་
གསལ་བར་བྱས། རྒྱ་མཚོ་སྟེ་བརྒྱུད་པ་བཞི་པ་སློབ་དཔོན་རིན་པོ་ཆེ་ཡིན་ལ། དེ་ལྟ་བུའི་ཉེ་
བརྒྱུད་དེ་བློ་གྲོས་དང་ལྡན་པ་མ་གཏོགས་གཞན་གྱིས་རྟོགས་པར་མི་ནུས་སོ། །ཞེས་གསུངས་
ཤིང༑ དེ་བཞིན་དུ་རྗེ་བཙུན་རིན་པོ་ཆེ་ལ་རམ་སྡིང་མ་བ་འབྱུང་གནས་རྡོ་རྗེས། རྒྱུད་སྡེ་བདུན་



དཔལ་ས་སྐྱའི་རིག་མཛོད།།
ཅུ་རྩ་གཉིས་ཀྱི་བརྒྱུད་པ་གང་ཡིན་དྲིས་པའི་ལན་གྱི་ཚིགས་བཅད་ད་ལྟ་སྟོང་ཐུན་གྱི་མཇུག་ཏུ་
བྲིས་པའི། བླ་མེད་ཕྱོགས་ནི་རིས་བསྒྱུར་མིག་བཅས་པ། །རིགས་བྱེད་ཀྱིས་གསལ་ལག་པས་
མེ་ལ་བགོ །དེ་འོད་ཀུན་གསལ་ཆུ་གཏེར་འབྱུང་བར་བབས། །བློ་ལྡན་དོན་འདི་ཤེས་ན་སྨྲ་
བར་གྱིས། །ཞེས་གསུངས་པའི་དོན། རྣལ་འབྱོར་བླ་མེད་ཀྱི་རྒྱུད་ཕྱོགས་ནི་བཅུ་ཡིན་ལ། དེ་
རི་སྟེ་བདུན་གྱིས་བསྒྱུར་བའི་བདུན་ཅུ། དེ་ལ་མིག་སྟེ་གཉིས་ཀྱིས་བརྒྱན་པས་བདུན་ཅུ་རྩ་གཉིས་
ཡིན་ལ། དེ་རྣམས་འཆད་ཐབས་ཀྱི་མན་ངག་རིག་བྱེད་ཀྱིས་གསལ་ཏེ་རྒྱུད་ཚད་མ་བཞི་དང་།
མན་ངག་ཐམས་ཅད་སྙན་བརྒྱུད་བཞིས་བཅིངས་ནས་འཆད་པའི་ཚུལ་འདི། ལག་པ་སྟེ་བརྒྱུད་
པ་གཉིས་པ་བིརླ་པས། མེ་སྟེ་བརྒྱུད་པ་གསུམ་པ་ས་ཆེན་ལ་གསུངས་པ་ཡིན་ལ། དེའི་རྒྱུད་དང་
མན་ངག་ཐམས་ཅད་ཆུ་གཏེར་ཏེ་བརྒྱུད་པ་བཞི་པ་སློབ་དཔོན་རིན་པོ་ཆེ། འབྱུང་བའི་བརྡས་
མཚོན་པ་བརྒྱུད་པ་ལྔ་པ་རྗེ་བཙུན་རིན་པོ་ཆེ་ཉིད་ལ་བབས་སོ། །བློ་ལྡན་དག །དེ་ལྟ་བུའི་དོན་
ཤེས་སམ་ཞེས་གསུངས་པ་འདིས་ཤེས་པ་ཡིན་གསུངས། མདོར་ན་བརྒྱུད་པ་དེ་དག་དང་ལྡན་
པའི་གསུང་ངག་རིན་པོ་ཆེའི་མན་ངག་རྣམས་ཕལ་ཆེ་བ་སྙན་བརྒྱུད་ཉིད་དུ་བཞུགས་ཤིང་། ཡི་
གེ་ཐོར་བུ་རྣམས་ཀྱང་ཤིན་ཏུ་གཅེས་པ་སག་སྒམ་ཞིག་ཏུ་བཞུགས་པ་མ་གཏོགས་གླེགས་བམ་
ཕྱོགས་གཅིག་ཏུ་བཀོད་པ་མེད་པ་ལ། རྗེ་བཙུན་འདིས། འཁོར་འདས་དབྱེར་མེད་རྩ་འགྲེལ།
ཁྲིད་ཀྱི་གཞུང་ཤིང་བཞི་ལ་སོགས་པ་ཡི་གེ་མང་དུ་མཛད། དེ་ཐམས་ཅད་ཀྱང་དཀར་ཆག་དང་
བཅས་ཏེ་གླེགས་བམ་གཅིག་ཏུ་བསྡུ་བར་མཛད་པ་ཡིན་པས་གདམས་པ་འདི་ལ་ཤིན་ཏུ་སྐུ་དྲིན་ཆེ་
བ་ཡིན་གསུངས། དེ་དུས་གླེགས་ཤིང་དང་ན་བཟའ་གཉིས་ཆར་སེར་པོ་ཡོད་པས་པོད་སེར་དུ་
གྲགས༑ དེ་ལྟར་བསྟན་པ་རིན་པོ་ཆེ་གསལ་བར་མཛད་དེ། བྱང་ཕྱོགས་ཀྱི་སངས་རྒྱས་ཀྱི་
ཞིང་གསེར་མདོག་ཅན་དུ་མངོན་པར་རྫོཊ་པར་སངས་རྒྱས་ཟིན་པ་ཡིན་གསུངས།
༧
༡༡༧/



གདམས་ངག་བྱུང་ཚུལ་གྱི་ཟིན་བྲིས།
༼༣༽ ཆོས་རྗེ་ཁུ་དབོན་སོགས་བརྒྱུད་འཛིན་རིམ་པར་བྱོན་ཚུལ།
དེ་ལ་སློབ་མ་དུ་མ་བྱུང་མོད། ཆོས་སྲས་དང་། རིགས་ཀྱི་དབོན་པོ། སློབ་མ་ཐམས་ཅད་
ཀྱི་གཙུག་གི་ནོར་བུ་ནི་རྗེ་བཙུན་ས་སྐྱ་པཎྜི་ཏ་ཆེན་པོ་ཡིན་ཏེ། འདིའི་རྣམ་པར་ཐར་པ་རྒྱས་པ་
ལོགས་སུ་འབྱུང་བའི་ཡི་གེ་ལས་བྱུང་བ་ལྟར་གསུངས་ལ། འདིས་རྟེན་འབྲེལ་ལྔའི་ཡི་གེ །
འཁོར་བཞིའི་རྒྱ་ལ་སོགས་པ་གདམས་ངག་གི་ཡི་གེ་དུ་མ་མཛད་ལ། ད་ལྟ་ནི་མངོན་པར་རྫོགས་
པར་སངས་རྒྱས་ནས་ཡུན་ཡང་རིང་པོ་སོང་བ་ཡིན་ཏེ། འཕགས་པ་རིན་པོ་ཆེས་བཀའ་གདམས་
དོ་སྐོར་བའི་དྲིས་ལན་དུ། ངེད་ཀྱི་
བླ་མ་ཆོས་རྗེ་སངས་རྒྱས་ནས་ལོ་འགའ་
ཡང་འདས་ཞེས་གསུངས་པས་ཤེས་
གསུངས། འདི་ལ་སློབ་མའི་ཚོགས་
དཔལ་གྱི་མཐའ་ཅན་དང་། རྒྱལ་
མཚན་གྱི་མཐའ་ཅན་ལ་སོགས་པ་དུ་མ་
བྱུང་བའི་ནང་ནས། ཁང་སྟོན་འོད་ཟེར་
རྒྱལ་མཚན་ནས་བརྒྱུད་དེ། སོ་སོར་
ཐར་པའི་སྡོམ་རྒྱུན་ཡང་དེང་སང་ལོ་ཕུ་
ཕྱོགས་ན་མ་ཆད་ཙམ་ཡོད། སློབ་མའི་
ཆོས་རྗེ་ས་སྐྱ་པཎྜི་ཏ། གཙོ་བོ་ནི། བཤད་པའི་རྒྱུད་འཛིན་ལྷོ་
དམར་རྣམ་གཉིས། གདམས་ངག་བརྒྱུད་འཛིན་གྲུབ་ཚོགས་རྣམ་གཉིས། སྒྲུབ་པའི་བརྒྱུད་
འཛིན་རྒྱལ་བ་ཡང་དགོན་པ་སོགས་དུ་མ་བྱུང་བ་ལས། དམར་ཆོས་ཀྱི་རྒྱལ་པོས་རྗེ་ས་པཎ་
121



དཔལ་ས་སྐྱའི་རིག་མཛོད།
གྱི་གསུང་ཇི་ལྟ་བར་བཀོད་པའི་རྣམ་ཐར་ཞིབ་མོ་རྡོ་རྗེ། གཞུང་བཤད་དམར་མ་སོགས་མཛད་
དེ༑ སྒང་སྟོན་ཤེས་རབ་བུམ་ལ་གནང་། དེ་ལ་དཀར་པོ་བྲག་པ་རིན་ཆེན་སེང་གེས་གསན་ཏེ།
དེང་སང་གི་བར་དུ་བརྒྱུད་པ་མ་ཆད་པར་ཡོད་ལ། ལྷོ་པ་རིན་ཆེན་དཔལ་ནི། རྗེ་ས་པཎ་ལ་
ཁྲིད་ཀྱི་ཡི་གེ་ཞུ་བར་རྒྱ་ནག་ཏུ་འབྱོན་པ་སོགས་མན་ངག་འདིའི་ཕྱོགས་སུ་དཀའ་བ་དུ་མ་སྤྱད་
ཅིང་ཡི་གེ་ཡང་ཐོར་བུ་མཛད་མོད། དེང་
སང་བརྒྱུད་པ་ནི་མི་སྣང་། གྲུབ་ཐོབ་ཡོན་
ཏན་དཔལ་ནི། རྗེ་ས་པཎ་གྱི་གཟིམས་དཔོན་
ལོ་དྲུག་ཏུ་མཛད་དེ། གདམས་ངག་ལམ་
འབྲས་ཡོངས་སུ་རྫོགས་པ་སོགས་རྗེ་དེ་ལ་མངའ་
བའི་ཆོས་ཕལ་ཆེར་ཐོབ་པ་ཞིག་ཡིན་ལ།
ཚོགས་སྒོམ་རིན་པོ་ཆེ་ནི། མཁས་གྲུབ་ཆེན་པོ་
རྗེ་ས་པཎ་ལོ་བཅུ་གསུམ་བརྟེན་ནས་དེ་ལ་མངའ་
བའི་ཆོས་མཐའ་དག་དང་། ཁྱད་པར་ལམ་
འབྲས་ལམ་ཡོངས་སུ་རྫོགས་པར་གསན་ནས། འགྲོ་མགོན་ཆོས་རྒྱལ་འཕགས་པ།
སྐྱེར་ཕུ་རྫི་ལུང་ཡང་ཟེར། བསམ་གཏན་གླིང་ཡང་ཟེར་བ་དེར་སྒྲུབ་པ་ཁོ་ན་གཙོ་བོར་
མཛད་པ་ཞིག་ཡིན་ནོ། །དེ་ལྟར་སློབ་མ་མང་དུ་བྱུང་བ་ཐམས་ཅད་ཀྱི་གཙོ་བོ་ནི། ཆོས་ཀྱི་སྲས།
སྐུའི་དབོན་དུ་གྱུར་པའི་ཆོས་ཀྱི་རྒྱལ་པོ་འཕགས་པ་རིན་པོ་ཆེ་སྟེ། དེའང་ཡབ་ཟངས་ཚ་བསོད་
ནམས་རྒྱལ་མཚན་གྱིས་ཚོགས་བདག་གཟིར་བས། མངར་རིས་གླང་རི་ཐང་གི་སེ་སྟོན་རི་བ་བྱ་
བ་དེ་ཁམས་གསུམ་དབང་དུ་འདུ་བའི་ནུས་ལྡན་དུ་མཁྱེན་ནས་ཚོགས་བདག་གིས་དེ་ལ་གསོལ་
བ་བཏབ་པས་བསམས་བཞིན་དུ་སྐུའི་སྐྱེ་བ་བཞེས་པ་སྟེ། ་ རྣམ་ཐར་རྒྱས་པ་ལོགས་སུ་
S 122



གདམས་ངག་བྱུང་ཚུལ་གྱི་ཟིན་བྲིས།
འབྱུང་བའི་ཡི་གེ་བཞིན་གསུངས། དེ་ལ་སློབ་མ་ཇི་སྙེད་བྱོན་ཀྱང་། ཧ་ཅང་ཕྲིན་ལས་ཆེས་
པས་གནས་གཅིག་ཏུ་ཡུན་རིང་མ་བཞུགས་པའི་དབང་གིས་རྒྱུད་གདམས་ངག་རྫོགས་པར་ཐོབ་
པ་ནི་ཉུང་ལ། དགའ་ལྡན་པ་བཀྲ་ཤིས་དཔལ་གྱིས་རྒྱུད་གསུམ་གྱི་བཤད་པ་མཛོ་འགྲོས་མ་
ཡོངས་སུ་རྫོགས་པར་གསན། བླ་མ་ཞང་དཀོན་མཆོག་དཔལ་བས་གསུང་ངག་གི་ཁྲིད་མཛོ་
འགྲོས་མ་དེ་ཡོངས་སུ་རྫོགས་པར་
གསན་ཏེ། དེའང༌། དགེ་སློང་ཀུན་
བློ་དང་ཁོང་གཉིས་ཀྱིས་གདམས་
ངག་ཞུ་བ་ཁོ་ན་ལ་ཞབས་གཏད་དེ་
རྒྱ་ཡུལ་ལ་བྱོན་པ་དང་། འཕགས་
པ་རིན་པོ་ཆེ་བོད་ལ་ཡར་ཕེབས་
པ་མདོ་ཁམས་ཀྱི་གཙོ་མདོ་གནས་
གསར་བྱ་བར་མཇལ། ལོ་རྒྱུས་
ཞུས་པས། སྤྱིར་དིང་སང་ངའི་རྩར་
དབུས་གཙང་ཁམས་གསུམ་གྱི་མི་
མང་པོ་འོང་གིན་འདུག་མོད།
ཞང་དཀོན་མཆོག་དཔལ།
ཕལ་ཆེར་ཚེ་འདི་ཁོ་ནའི་ཆེད་མིན་པ་ཆོས་དོན་དུ་གཉེར་བ་མ་བྱུང་། ཁྱེད་གཉིས་ཐག་རིང་
པོ་ནས་ཆོས་དོན་དུ་གཉེར་བ་ངོ་མཚར་གསུངས་ནས། ལོ་གསུམ་ལ་ལམ་ཡོངས་སུ་རྫོགས་
པར་ཐོབ། བླ་མའི་ཐུགས་ཀྱི་སྲས་གཅིག་པུར་གྱུར་པ་ཡིན་ལ། དགེ་སློང་ཀུན་བློ་ནི་ཁོང་
རང་ཐུགས་དམ་འཕེལ་བོ་མ་གཏོགས་བརྒྱུད་པ་འཛིན་པ་མ་བྱུང་གསུངས། དེ་ལ་གྲུབ་ཆེན་
བྲག་ཕུག་པ་ཆེན་པོས་གསན་ཏེ། དེའང་སྤྱིར་གསུང་ངག་རིན་པོ་ཆེ་ལ། ཚོགས་གྲུབ་དབོན་



དཔལ་ས་སྐྱའི་རིག་མཛོད།
གསུམ་ཞེས་གྲགས་པ་དེ་ཁམ་ཆེ་བ་ལྟ་བུ་ཡིན་པ་ལས་དེ་གསུམ་ཆར་གྱི་གདམས་པའི་བཀའ་
བབས་བླ་མ་འདི་ལ་མངའ་བ་ཡིན་
ཏེ༑ དེའང་། གྲུབ་ཐོབ་ཡོན་ཏན་
དཔལ་བའི་ལམ་རྫོགས་པའི་སློབ་
མ་རྭ་གཉིས་པ་རྒྱལ་བ་རིན་ཆེན་
ནམ༑ རིན་ཆེན་རྒྱལ་མཚན་
ཡང་ཟེར་བ་དེ་ལས་གསུང་ངག་
རིན་པོ་ཆེ་ལམ་རྫོགས་པ་ཞིག་
ཞང་དཀོན་མཆོག་དཔལ་གྱིས་
གསན། སླར་ཆོས་འདིའི་བདག་
པོ་ཡིན་པར་དགོངས་ནས་འཕགས་
པ་རིན་པོ་ཆེ་ལས་གསན་པ་ན་དབོན་ བྲག་ཕུག་པ་བསོད་ནམས་དཔལ། །
དང་གྲུབ་ཐོབ་ནས་བརྒྱུད་པ་གཉིས་བླ་མ་ཞང་ལས་གསན། ཚོགས་སྒོམ་རིན་པོ་ཆེའི་སློབ་མ་གྲུབ་ཆེན་
ཉན་ཆེན་པ་ལས་རྗེ་བྲག་ཕུག་པས་ལམ་ཡོངས་སུ་རྫོགས་པར་གསན་པས་ན་བརྒྱུད་པ་གསུམ་
ཆར་གྱི་བཅུད་འདུས་པ་ཡིན་ཞིང་། རྗེ་བྲག་ཕུག་པ་འདི་ས་སྐྱ་པའི་ཆོས་ལ་ཚད་མར་གྱུར་པ་
ཞིག་ཡིན་པས་ན། རྗེ་བླ་མ་དམ་པས་ཀྱང་། ཐོག་མར་ཕོ་མ་སྟག་རི་བ་གུ་རུ་དཔལ་ལྡན་
སེང་གེ་ལས་གསུང་ངག་གསན་མོད། སླར་འདིར་བསྐྱར་ནས་གསན་པ་དང་
། དེང་སང་གི་
བར་དུའང་ཕྱག་ལེན་ཕྲ་རགས་ཀུན་ལ་བྲག་ཕུག་པའི་དུས་སུ་ཡོད་མེད་ཅེས་དཔང་དུ་བྱེད་པ་ཡིན་
གསུངས༑ གྲུབ་ཆེན་བྲག་ཕུག་པ་ལ་ལམ་རྫོགས་པའི་སློབ་མ་རྗེ་བླ་མ་དམ་པ། རི་ཁྲོད་པ་བློ་
S02



གདམས་ངག་བྱུང་ཚུལ་གྱི་ཟིན་བྲིས།
གྲོས་བརྟན་པ། བྲག་ཕུག་པ་དཀོན་མཆོག་རྒྱལ་མཚན་རྣམས་བྱུང་། ཡང་བྲག་ཕུག་པའི་སློབ་
མ་ཁམས་པ་གླིང་ཚང་ལམ་འབྲས་པ་བློ་གྲོས་དཀར་པོ་བྱ་བས་གསན། ཁོང་གིས་ཁམས་
སུ་འཆད་ཉན་མང་པོ་བྱས་པར་ཁམས་པ་གྱོན་ཇོ་ཡེ་
ཤེས་དཔལ་བྱ་བས་ཞུས། དེར་སླར་དབུས་གཙང་དུ་
བྲག་ཕུག་པའི་དྲུང་དུ་འོང་ནས་སྣང་གསུམ་ཐོབ་
མཚམས་སུ་བྲག་ཕུག་པ་གཤེགས། ཁྲིད་ཀྱི་འཕྲོ་
རི་ཁྲོད་པས་བསྐྱངས་ཏེ། ཕག་རི་ཁར་བྱོན་ནས་ལོ་
མང་པོ་སྒྲུབ་པ་དང་སློབ་གཉེར་ནན་ཏན་མཛད་དེ།
ས་སྐྱར་བྱོན་པས་ལམ་འབྲས་པ་ཡེ་ཤེས་དཔལ་
དུ་གྲགས་ཏེ་འཆད་ཉན་མང་དུ་མཛད། དེའི་སློབ་
བླ་མ་དམ་པ་བསོད་ནམས་རྒྱལ་མཚན། མ་ཁམས་པ་ཆོས་གླིང་པ་བློ་བཟང་དཀར་མོ། ཕྱིས་
ལམ་འབྲས་པ་བློ་བཟང་དཀར་མོར་གྲགས་ཏེ།།
ཁོང་དཔོན་སློབ་དེ་དག་གིས་ཀྱང་བཤད་སྒྲུབ་
མང་པོ་མཛད། འདི་དག་ནས་བརྒྱུད་པ་རྣམས་
ལ་རྣམ་འགྲེལ་བཅུ་གཅིག་གི་ལུང་རྒྱུན་བྱེད་མོད། །
རྗེ་བཙུན་ཆེན་པོའི་དོན་དུ་མཛད་ཟེར་བ་སོགས་
ཡོད་དེ། དེང་སང་གི་བཅུ་གཅིག་པོ་དང་ཅུང་མི་
འདྲ་ཞིང་། ལུང་དེ་དག་གིས་གོའང་མི་ཆོད་པ་
ཡིན་གསུངས། རྗེ་བླ་མ་དང༌། རི་ཁྲོད་པ་ བླ་མ་དཔལ་ལྡན་ཚུལ་ཁྲིམས།
གཉིས་ཆར་ལས་རྗེ་དཔལ་ལྡན་ཚུལ་ཁྲིམས་པས་གསན། དེ་ལ་གྲུབ་ཆེན་བུདྡྷ་ཤྲཱི་དང་། ཤར་
2017



དཔལ་ས་སྐྱའི་རིག་མཛོད། །
ཆེན་ཡེ་ཤེས་རྒྱ་མཚན། མི་ཉག་གི་སྟོན་པ་རིན་ཆེན་རྡོ་རྗེ་གསུམ་ལས། ཕྱི་མ་ཁམས་སུ་
གཞོན་ནུ་ལ་གཤེགས་ནས་གཞན་ཕན་མ་བྱུང་། ཤར་ཆེན་པ་ལ་རྗེ་དཔལ་ལྡན་པས་སྒྲུབ་པ་
ལུང་སྦྱིན་གྱི་དུས་ལོ་བཅོ་བརྒྱད་ཀྱི་བཀའ་
རྒྱ་མཛད་གདའ་བ། དགོན་པ་བས་ས་
ཆེན་ལ་མཛད་པ་ལྟར་དུ་གདའ་སྟེ་རྗེ་དགོན་
པ་བས་ཏིག་ཏིག་བྱུང་འདུག །འདིར་
ཅུང་མ་ཐིགས་པ་ཡིན་ནམ། བཀའ་
རྒྱ་མ་ཐིམས་པ་ལ་ཤར་ཆེན་པ་གཤེགས་
ནས། ཀྱེ་རྡོར་མན་ངག་ལུགས་ཀྱི་དབང་
ཙམ་དང་
། ལམ་ཟབ། བིར་སྲུང་སོགས་
གྲུབ་ཆེན་བུདྷ་ཤྲཱི།
མན་ངག་ཕྲ་མོ་ལས་རྫོགས་པར་གནང་རྒྱུ་
མ་བྱུང༌། དེས་ན་ངོར་ཆེན་རྡོ་རྗེ་འཆང་
གིས་གསུང་ངག་གསན་བཞེད་པ་ན། ལོ་
ཙཱ་བ་སྐྱབས་མཆོག་རྗེ་བླ་མའི་ཞལ་སློབ་གྲགས་
ཆེ་བ་ཡིན་པས། དེར་ཕེབས་ཏེ་སྣང་
གསུམ་ཡན་གསན་པ་ན། ་ས་ལུགས་
འདྲེས་མེད་ཅིག་ཅུང་མ་བྱུང་བས་ཐུགས་
ཁ་མ་ཁེངས་པ་དང་། མནལ་ལམ་དུ་
ལུང་བསྟན་བྱུང་བ་ལྟར་ཡར་བྱོན་ཏེ། རྩད་ ངོར་ཆེན་རྡོ་རྗེ་འཆང་ཀུན་དགའ་བཟང་པོ།



གདམས་ངག་བྱུང་ཚུལ་གྱི་ཟིན་བྲིས།
བཅད་པས། གྲུབ་ཆེན་བུདྡྷ་ཤྲཱི་ཉིད་དྲག་པར་གསན་ནས་དྲུང་དུ་བྱོན་པས། གཟིམས་ཁང་། སྤོས་
སྣ་བྱེད་མི། བླ་མ་རང་གི་སྐུའི་དབྱིབས་སོགས་མནལ་ལམ་དུ་བྱུང་བ་ཇི་ལྟ་བར་འདུག་པས་
ཐུགས་མཉེས། གདམས་ངག་རྫོགས་པར་ཐོབ། དེ་ལ་རྗེ་སེམས་དཔའ་ཆེན་པོས། དེ་ལ་
བདག་ཆེན་རྡོ་རྗེ་འཆང་ཆེན་པོས་གསན་
པ་ཡིན་གསུངས། ཡང་ཚོགས་གྲུབ་
དབོན་གསུམ་གྱི་རྗེས་སུ། ལ་ཉན་
ཞང་གསུམ་ཞེས་བྱ་བ་ཁམ་ཆེ་བར་བྱེད་
པ་ལས། ལ་རུ་བ་ནི། ལ་རུ་གསེར་ཁང་
བ་ཞེས་པའི་སྡེ་དཔོན་གྱི་རིགས་སུ་
འཁྲུངས། ཤར་པ་རྡོ་རྗེ་འོད་ཟེར་
བསྟེན་ནས་རྒྱུད་གསུམ་མན་ངག་དང་
བཅས་པ་ལ་སྦྱངས། ང་མཁས་སོ་ ན་ མུས་ཆེན་དཀོན་མཆོག་རྒྱལ་མཚན། །
སྙམ་པའང་ཆེན་པོ་ཡོད་པའི་ཚེ། གྲུབ་ཐོབ་ཡོན་ཏན་དཔལ་དང་མཇལ་བས། སྔར་གྱི་དེ་
ཚིག་ཙམ་དུ་སོང་འདུག་པས་ལམ་འབྲས་ལམ་རྫོགས་པར་ཞུས། ལ་རུ་བ་བསོད་ནམས་
སེང་གེའི་སློབ་མ་དོན་རི་གྲགས་ཆེན། དེ་ལ་ཀུན་མཁྱེན་གངས་ཁྲོད་པ། དེ་ལ་པཎ་ཆེན་མ་ཏིས་
ལམ་རྫོགས་པ་ཞིག་གསན་མོད། ཀུན་མཁྱེན་ཇོ་ནང་པ་ལ་སྦྱོར་དྲུག་གསན་པའི་སོར་སྡུད་ཀྱི་
ཏིང་ངེ་འཛིན་དེས་དབང་གི་ཆུ་བོ་མ་ནུབ་པར་འགྲོ་གསུངས། ལམ་དུས་ཆག་མེད་མ་མཛད་
པས༑ ཐེག་ཆེན་ཆོས་རྗེས་གསུང་ངག་རྫོགས་པར་གསན་ཀྱང་། དོན་གྱི་བརྒྱུད་པ་མི་འོང་
བར་གཟིགས་ནས། སླར་ས་སྐྱར་བུ་སྟོན་དབང་ཕྱུག་དར་རམ། དབང་ཕྱུག་རྒྱལ་པོ་ཞེས་
བྱ་བ་བྲག་ཕུག་པ་དཀོན་མཆོག་རྒྱལ་མཚན་གྱི་སློབ་མ་ཞིག་ལ་གསན་པས་ཚིག་དོན་གྱི་བརྒྱུད་
།
།



དཔལ་ས་སྐྱའི་རིག་མཛོད། །
པ་གཉིས་བྱུང་། ཐེག་ཆེན་རིན་པོ་ཆེ་ལས་རྗེ་བཙུན་ཡབ་ཀྱིས་གསན། ཡང་རྗེ་བླ་མ་དམ་པ་
ལས་བླ་ཆེན་ཀུན་དགའ་རྒྱལ་མཚན་གྱིས། དེ་ལས་བདག་ཆེན་འཇམ་དབྱངས་ཆེན་པོས་
རྫོགས་པར་གསན། དེ་བཞིན་དུ་རྗེ་བླ་མ་ལས་མཁས་གྲུབ་ཉ་དབོན་གྱིས་གསན། དེ་ལས་
བརྩེ་ཆེན་པ་གྲུབ་ཆེན་ཀུན་བློས་ལམ་རྫོགས་པར་གསན་མོད། ཉ་དབོན་ཡང་མ་ཏིའི་ལུགས་སུ་
ཡོད་འདུག་པས། སླར་གཡག་སྡེ་བ་ནམ་མཁའ་
བསོད་ནམས་ལས་གསན། དེས་བྲག་ཕུག་པ་
དཀོན་རྒྱལ་ལམ། ལ་སྟོད་དཀོན་རྒྱལ་དུ་གྲགས་
པ་ལས་གསན། འདིས་ཀྱེ་རྡོ་རྗེའི་དབང་གི་
མཚམས་སྦྱོར་གྱི་ཡི་གེ་ཞིག་ཀྱང་མཛད་དེ། འདི་
ལ་ཐུགས་གཙིགས་ཤིན་ཏུ་ཆེ་བ་ཡིན་གསུངས།
གྲུབ་ཆེན་བློ་ལས་ཀུན་འཇམ་དབྱངས་དཀོན་མཆོག་
བདག་ཆེན་རྡོ་རྗེ་འཆང་།
བཟང་པོས་གསན། དེ་ལས་བདག་ཆེན་རྡོ་རྗེ་
འཆང་ཆེན་པོས་གསན་ཏེ། བརྒྱུད་པ་འདི་ལའང་
ཚིག་དོན་གྱི་བརྒྱུད་པ་གཉིས་བྱུང་། མདོར་ན་
གོང་དུ་བཤད་པ་ལྟར། བརྒྱུད་པ་གསུམ་འདུས་
ཀྱི་མན་ངག་ཐམས་ཅད་བདག་ཆེན་རྡོ་རྗེ་འཆང་
ཆེན་པོའི་དྲུང་དུ། རྗེ་བཙུན་ཀུན་སྤངས་ཆེན་པོས་
ཚོགས་བཤད་ལན་བཞི། སློབ་བཤད་ལོ་འཁོར་ རྗེ་བཙུན་ཀུན་སྤངས་པ་ཆེན་པོ།
མ་དང་བཅས་པ་གསན་ཅིང་སྙན་བརྒྱུད་བཞི་ཟམ་མ་ཆད་པར་བཞུགས་པ་ཡིན། དེའི་དྲུང་དུ་
སུ 129



གདམས་ངག་བྱུང་ཚུལ་གྱི་ཟིན་བྲིས།
བདག་གི་ཕ་བླ་མ་ཉིད་ཀྱིས་ཚོགས་བཤད་ཚར་གཉིས། སློབ་བཤད་ཚར་གསུམ་གྱི་བར་དུ་གསན། །
ཚིག་དོན་གྱི་སྒྲོ་འདོགས་ཐམས་ཅད་ཆོད་ཅིང་སྙན་བརྒྱུད་བཞིའི་གདམས་པ་ཡིན་གསུངས། །
༼༤༽ བརྒྱུད་པའི་གཙོ་བོ་ངོས་འཛིན་ཚུལ།
དེ་ལྟར་བརྒྱུད་པའི་སྲོལ་དེ་རྣམས་ཀྱི་ནང་ནས། གཙོ་བོར་རྗེ་རྡོ་རྗེ་འཆང་ནས་བརྒྱུད་པ་
འདིའི་སྒྲོས་འཛིན་པ་ཡིན་ཏེ། དེའི་རྒྱུ་མཚན་ཡང་། བར་སྐབས་སུ་བྱོན་པའི་ལམ་འབྲས་པ་དེ་
དག་བླ་མ་བརྒྱུད་པ་མ་ཉམས་ཤིང་། སྒྲུབ་པ་ལྷུར་བཞེས་པས་ཉམས་རྟོགས་དང་ལྡན་པ་ཁོ་ནར་
བྱོན་མོད། ཧ་ཅང་རྒྱུད་མན་ངག་ཐམས་ཅད་ལ་ཐོས་བསམ་གྱིས་སྒྲོ་འདོགས་ཆོད་ཆེན་མ་བྱུང་བའི་
དབང་གིས་ཚད་མ་བཞིས་འཆད་དོ་ཟེར་ཡང་། དེ་དག་ལ་རྒྱུད་ལས་གསུངས་པའི་གོ་རིམ།
དང་པོར་འབྱུང་བའི་གོ་རིམ། ཉམས་སུ་ལེན་པའི་གོ་རིམ། ཉམས་སུ་མྱོང་བའི་གོ་རིམ། ཚད་
མར་སོང་བའི་གོ་རིམ་གྱིས་ངེས་པ་ཞིག་མ་བྱུང་བ་ལ་བརྟེན། འཆད་ལུགས་ཅི་རིགས་སུ་སོང་
བ་དང་། རྡོ་རྗེའི་ཚིག་རྐང་ལའང་། གཞུང་བཤད་ནས་གསུངས་པ་དང་། བསྟན་བཅོས་
ཚད་མ་ལ་སྦྱར་བའི་འབྲུ་ཞིག་དང་། ཁྲིད་ཀྱི་སྐབས་སུ་ཉམས་མྱོང་ཚད་མ་ལ་སྦྱར་བའི་འབྲུ་
སོ་སོར་ཤན་མ་ཕྱེད་པས་གནང་དཀའ་སེ་དང་། ཁྱད་པར་དེང་སང་བོད་ཀྱི་ཁྲིད་ཕལ་ཆེ་བ་སླ་
ཆོས་དཀྱུས་སུ་ཆུག་པའི་དབང་གིས་ཐོག་མར་དབང་བསྐུར། དེ་ནས་ཁྲིད་གང་ཡིན་ལ་འཇུག་པ་
དེའི་རྒྱས་འདིར་ཡང་བཀབ་པ་ལ་བརྟེན་ནས། རྒྱུད་དང་བསྟན་བཅོས་ཀྱི་དགོངས་པར་མ་སོང་
བ་ཞིག་བྱུང་སྟེ། གང་ཞེ་ན། རྩ་རྒྱུད་དུ། དང་པོར་གསོ་སྦྱོང་སྦྱིན་པར་བྱ། ཞེས་པ་ནས། དེ་
ཡི་རྗེས་སུ་དབུ་མ་བསྟན། །སྔགས་ཀྱི་རིམ་པ་ཀུན་ཤེས་ནས། །ཞེས་པའི་བར་གྱི་ལྟ་བ་རིམ་པ་
ཅན་དང་། སྤྱོད་པ་རིམ་པ་ཅན་ལ་བསླབས་ནས། དེ་རྗེས་ཀྱེ་ཡི་རྡོ་རྗེ་བརྩམ། །ཞེས་གསུངས།
ཀྱེ་རྡོ་རྗེ་རྩོམ་ཚུལ་སྨིན་གྲོལ་གཉིས་ནས་རྩོམ་པར་གསུངས་པ་ལ་འདིར་ཐོག་མར་དབང་བསྐུར། །



དཔལ་ས་སྐྱའི་རིག་མཛོད།
དེ་ནས་ཐུན་མོང་གི་ལམ་བསྟན། དེ་ནས་ཐུན་མོང་མ་ཡིན་པའི་ལམ་བསྟན་པས་ཅུང་མི་
འགྲིགས་པ་དང་། ཕྱི་ནས་དེ་ཉིད་ཡང་དག་བསྟན། །ཞེས་པས། དབང་བསྐུར་ཐོབ་པའི་ཕྱི་
དེ་མ་ཐག་ནས། དབང་གི་ཡེ་ཤེས་ལ་གང་ཟག་གི་བདག་ལ་སོགས་པ་ལོག་པར་རྟོག་པ་དགག་
པའི་ཕྱིར། རྒྱུ་དུས་ཀྱི་ལྟ་བ་སྟོན་པར་གསུངས་པ་དང་ཤིན་ཏུ་མི་འགྲིགས་ཤིང་། རྡོ་རྗེའི་ཚིག་
རྐང་དུ། སྣང་བ་གསུམ་ཐོག་མར་བསྟན་པའི་རྗེས་སུ། ཀུན་གཞི་རྒྱུ་རྒྱུད་གསུངས་པ་ནི་སྦྱང་
གཞིའི་དབང་དུ་བྱས། ལུས་ཐབས་རྒྱུད་ལ་གདན་སོགས་སོགས་གསུམ་པ་བཞིས་རྒྱུའི་དབང་
ཞེས་གསུངས་པ་དང་། དོན་བསྡུས་མར་ཡང་། སྣང་བ་གསུམ་གྱིས་ལམ་གྱི་གཞི་བཅས་ལ། །
ཉམས་བླང་མ་ལུས་རྒྱུད་གསུམ་དག་གིས་ཤེས། །ཞེས་གསུངས་པ་དང་། པྲ་སྟོན་ཞུ་ལན་
སོགས་དང་ཡང་ཅུང་ཟད་མི་མཐུན་པ་ཞིག་བྱུང་ལ། མདོར་ན་ལུགས་འདི་ལ། རྗེ་བཙུན་གོང་
མའི་གསུང་རབ་ཉིད་དང་ཡེ་མ་འགལ་བ་ཞིག་གལ་ཆེ་བ་ལས། སྤྱིར་ངོར་ཆེན་རྡོ་རྗེ་འཆང་
ཆེན་པོ་དེ། དམ་ཆོས་པད་དཀར་ལས། དེ་ཚེ་དགེ་སློང་ཀུན་དགའ་བཟང་པོ་འབྱུང་། །ཞེས་
དང༑ འཕགས་པ་དགེ་བའི་རྩ་བ་ཡོངས་སུ་འཛིན་པའི་མདོར། དེ་ཚེ་དགེ་སློང་ཀུན་དགའ་
བཟང་པོ་འབྱུང༌། །སོགས་དང༌། ཁྲོ་དང་གཏུམ་དང་ཤིན་ཏུ་རྩུབ་པ་ཡི། །དགེ་སློང་གཞན་
གྱིས་དེ་ལ་རྩོད་པར་འགྱུར། །ཞེས་ཆོས་རྗེ་མཁས་གྲུབ་པས་མདོ་མ་ཡིན་ཞེས་བསྐུར་པ་
འདེབས་པའང་ལུང་བསྟན་པ་དང་མངོན་པར་ཤེས་པ་ཐོབ་ཅེས་ཀྱང་དེ་ལ་གྲགས། ཞེས་དང་།
མངོན་པར་དགའ་བ་བལྟ་ན་སྡུག་པའི་ཞིང་། །ཞེས་སོགས་དང༌། སངས་རྒྱས་ཀྱི་ཞིང་མངོན་
པར་དགའ་བ་བལྟ་ན་སྡུག་ཅེས་བྱ་བར། དེ་བཞིན་གཤེགས་པ་མངོན་ཤེས་ཐོབ་པའི་རྒྱལ་
པོ་ཞེས་བྱ་བར་འཚང་རྒྱ་བར་ལུང་བསྟན་པ་སོགས་ཤིང་རྟའི་སྲོལ་འབྱེད་རྩོད་མེད་ཡིན་ལ།
བྱེ་བྲག་ཏུ་རྗེ་བཙུན་ས་སྐྱ་པའི་བསྟན་པ་རིན་པོ་ཆེ་ལ་བསམས་བཞིན་དུ་སྐྱེ་བ་བཞེས་པར་སྣང་
བ་དེས། སྤྱིར་མདོ་རྒྱུད་ཐམས་ཅད་དང་། ཁྱད་པར་བླ་མ་གོང་མའི་གསུང་རབ་ཐམས་ཅད་ལ་
སུ 130
gང་



གདམས་ངག་བྱུང་ཚུལ་གྱི་ཟིན་བྲིས།
ཐོས་བསམ་གྱིས་སྒྲོ་འདོགས་བཅད་དེ། ཕྱིན་ཅི་མ་ལོག་པར་བཏན་ལ་ཕབ་པ་ཡིན་ལ། །
དེའི་སྲས་ཀྱི་ཐུ་བོ་རྗེ་མུས་ཆེན་ནི། མཁྱེན་རབ་རིན་པོ་ཆེས་བདེ་མཆོག་རྩ་རྒྱུད་གསན་པའི་ཚེ། །
རྒྱུད་མ་རྫོགས་ཀྱི་བར་འཁོར་ལོ་སྡོམ་པ་ཞལ་བཞི་ཕྱག་བཅུ་གཉིས་པར་དངོས་སུ་གཟིགས་པ་
དང༌། ཡང་ངོར་ནས་མུས་ལ་ཕེབས་པ་ཞིག་གི་ཚེ། རྗེ་སངས་རྒྱས་དཔལ་བཟང་བས་བསུ་བ་
ལ་བྱོན་པའི་ཚེ། འཕྲང་དེ་ན་ཡར་བྱོན་བྱུང་བ་ན། བདེ་མཆོག་ནག་པོ་པ་རྟེན་དང་བརྟེན་པར་
བཅས་པའི་དཀྱིལ་འཁོར་ཡེ་རེ་རེ་བྱོན་བྱུང་བར་མངོན་སུམ་དུ་གཟིགས་ཤིང་ཉམས་འུར་གྱི་ངང་
ནས་དཔལ་ལྡན་ཁྲག་འཐུང་མའི་བསྟོད་པ་མཛད་པ་དང་། དེས་མཚོན་པའི་འཁོར་ལོ་སྡོམ་
པའི་རྣམ་པར་འཕྲུལ་པ་ཡིན་པར་གྲགས་པ་དེ་ལས་གསན་པ་ཉིད་གཙོ་བོ་ཡིན། བརྒྱུད་པ་
གཞན་གཉིས་ལ་མན་ངག་གི་ཟབ་གནད་དུ་མ་ཡོད་པའི་ཕྱིར། ངོར་པ་ཁོང་རང་གང་བྱེད་ལ་
ཅུང་མ་ལྟོས་པའི་ཟབ་གནད་ཀྱི་ཉམས་ལེན་དུ་མ་ཡོད་པ་ཡིན། མདོར་ན་ཚོགས་བཤད་དང་།
སློབ་བཤད་ཅེས་སོ་སོར་ཕྱེ་བའི་རྣམ་གཞག་མི་སྣང་ལ། དེ་ལྟ་བུའི་རྣམ་གཞག་ཀྱང་རྗེ་རྡོ་རྗེ་
འཆང་གིས་སེམས་དཔའ་ཆེན་པོ་ལ་ཆིག་བརྒྱུད་དུ་གསུངས། སེམས་དཔའ་ཆེན་པོས་ཀྱང་སོ་
སོར་ཕྱེ་ནས་གནང་བ་ནི་བདག་ཆེན་རྡོ་རྗེ་འཆང་ཆེན་པོ་གཅིག་པུ་ཡིན་ལ། རྗེ་སངས་རྒྱས་
དཔལ་བཟང་པ་སོགས་རྒྱུན་བཞུགས་ཀྱི་སློབ་མ་རྣམས་ཀྱིས། རྗེ་སེམས་དཔའ་ཆེན་པོ་ཞལ་
མདངས་དམར་པོར་འགྱུར། ཕྱག་སེ་གོལ་མཛད་ཅིང་། དེ་ཙམ་དུ་མ་སོང་ན་ཞེས་གསུང་ནམ་
བྱུང་ཙ་ན་སློབ་བཤད་དུ་དགོངས་པས་གསུང་སྒྲོས་ཆེད་དུ་འཛིན་པ་དེ་ལྟ་བུའི་ཚུལ་གྱིས་ཐོར་བུ་
གསན་པ་ཡིན་ལ། མདོར་ན་བདག་ཆེན་རྡོ་རྗེ་འཆང་གི་སློབ་བཤད་རྫོགས་པར་གསན་པའི་
ཕྱིར༑ རྗེ་སངས་རྒྱས་དཔལ་བཟང་སོགས་ལ་སློབ་བཤད་ཡོད་མོད་ཀྱི། ངེད་ཚོས་རྫོགས་
པར་མ་ཐོབ་གསུངས་པ་འབྲིང༌། ངེད་ཀྱིས་མ་ཐོབ་པའི་ཕྱིར་མེད་ཟེར་མཁན་ཚོ་ཐ་མ་ཡིན་
གསུངས༑ དེ་ཡན་ཆད་ཀྱི་སྲོལ་ཐམས་ཅད་ས་ལུགས་འདྲེས་མེད་ཁོ་ན་ཡིན་གསུངས། །



དཔལ་ས་སྐྱའི་རིག་མཛོད།
༼༥༽ ཞར་བྱུང་བསྲེས་བརྒྱུད་ཅེས་པའི་བརྒྱུད་པ་རྣམས་
ཇི་ལྟར་བྱུང་ཚུལ།
གཞན་ཡང་བསྲེས་བརྒྱུད་ཅེས་བྱ་བ་འདྲའང་བྱུང་བས། དེའི་སྣང་ཚུལ་མ་ངེས་ན།
དཔེ་འཁྱམས་མང་པོ་ཞིག་དང་འུད་ཅན་ཁ་རེའི་གཏམ་འཆོལ་ཐོས་པ་ནའང་ཐེ་ཚོམ་དུ་འགྱུར་
བས༑ དེ་དག་ཀྱང་ཤེས་དགོས་པ་ཡིན། དེའང་བསྲེས་བརྒྱུད་ཐམས་ཅད་ཀྱི་ཐོག་མ་ནི། བདེ་
གཤེགས་ཕག་མོ་གྲུ་པ་ཞེས་བྱ་བས་ཐོག་མར་རྗེ་ས་ཆེན་ལོ་བཅུ་གཉིས་བསྟེན། འཇམ་དབྱངས་
ཕུག་པའི་འོག་ཏུ་སྒྲུབ་པ་མཛད་པས་སྒྲུབ་ཆུའང་ཐོན་པར་གྲགས། དེས་ས་ཆེན་གྱི་གསུང་ཇི་
ལྟ་བར་བྲིས་པའི་གཞུང་བཤད་དཔེ་མཛོད་མའམ། བཤད་མཛོད་མ་ཞེས་པ་མཛད། ཕྱིས་སུ་
ཁོང་བཀའ་བརྒྱུད་དྭགས་པོ་ལྷ་རྗེ་དང་མཇལ་ཏེ་བཀའ་བརྒྱུད་པའི་གྲུབ་མཐའ་བཟུང་ནས།
ལམ་འབྲས་ལ་ནཱ་རོ་ཆོས་དྲུག་དང་། ཕྱག་ཆེན་སོགས་བསྲེས་ནས་གསུངས། སློབ་མ་མཐའ་
རྩ་བ་སེང་གེ་རྒྱལ་མཚན་དང་། པྲཛྙཱ་ཀཱིརྟི་སོགས་ཀྱིས་དཔེ་མཛོད་མ་ལ་ཕྱག་ཆེན་སོགས་བསྲེས་
པའི་བཤད་འགྲེལ་ཡང་མཛད། ཆོས་དྲུག་བོར་ནས་ལམ་འབྲས་དང་། ཞེས་སོགས་གསུངས་
པའི་རྒྱུ་མཚན་ཡང་དེ་ཡིན་གསུངས། དེའི་རྗེས་སུ་ས་ཆེན་གྱི་སློབ་མ་རྒྱལ་ཚ་ཏལ་ཕུག་པ་ལས་
ལྕེ་སྒོམ་པས་ཞུས་ཏེ། ལྕེ་སྒོམ་ལས་དབུས་པ་ཞིག་དང་། གཙང་པ་ཞིག་བྱུང་བ་ལས། འདི་
གཙང་པ་མ་གཅིག་རི་མའི་སློབ་མར་གྱུར་པ་དེ་ཡིན་ཏེ། ཁོང་གིས་ཀྱང་ཕྱག་ཆེན་སོགས་བསྲེས་
པའི་གཞུང་བཤད་བྱས། ཡང་གྲུབ་ཐོབ་ཀོ་བྲག་པས་ཞྭ་མ་ལུགས་ཀྱི་ལམ་འབྲས་ལམ་རྫོགས་
པར་ཐོབ་པ་དང་། པཎ་ཆེན་བི་བྷཱུ་ཏི་ལ་སྦྱོར་དྲུག་གསན་པ་དེ་གཉིས་བསྲེས་ནས་ར་སའི་ས་
ཆར་ལོ་ཉི་ཤུ་རྩ་བཞི་སྒྲུབ་པ་མཛད་པས་རྣལ་འབྱོར་དབང་ཕྱུག་དང་མཇལ། རྡོ་རྗེ་ལུས་ཀྱི་
རྩ་གནས་མངོན་སུམ་དུ་གཟིགས་ནས། གེགས་སེལ་ཧ་དམིགས་རྒྱ་མཚོ་སོགས་ཐུགས་ལ་
སྒྲ་



གདམས་ངག་བྱུང་ཚུལ་གྱི་ཟིན་བྲིས།
འཁྲུངས་པའི་རྩོམ་ཆོས་དང་། སྦྱོར་དྲུག་དང་ལམ་འབྲས་བསྲེས་པའི་ཡི་གེ་མང་པོ་མཛད། ཡང་
དེའི་རྗེས་སུ། གྲུབ་ཐོབ་དཀར་པོའམ། ཆ་གན་དུ་གྲགས་པ་དེས་མ་གཅིག་ཉི་ཁྲི་བྱ་བ་ལས་ཞྭ་
ལུགས་དང་། ས་ལུགས་ཀྱི་གསུང་ངག་ལམ་རྫོགས་པར་གསན། ལོ་བཅོ་བརྒྱད་ཀྱི་བར་སྒྲུབ་
པ་རྩེ་གཅིག་ཏུ་མཛད་པས་གྲུབ་པ་བརྙེས། རྣལ་འབྱོར་དབང་ཕྱུག་སྐུ་མདོག་དམར་པོར་ཡོད་པ་
ཞིག་ཞལ་གཟིགས་ཤིང་གནང་བ་ཐོབ་པས། ས་ལུགས་དང་ཞྭ་ལུགས་བསྲེས་པའི་ལམ་འབྲས་
ཀྱི་ཡི་གེ་ཡོངས་སུ་རྫོགས་པ་ཞིག་མཛད། འདིའི་འགའ་ཞིག་ལེགས་པའི་ཚད་ཐུབ་པ་ཡོད་ཅིང་།
ལམ་འབྲས་བཀའ་རྒྱ་མར་གྲགས། ཁོང་གིས་ཀུན་སྤངས་གྲགས་རྒྱལ་ལ་གསུངས། དེས་ཏ་སི་
བྱང་རྒྱལ་ལ་གསུངས་ཤིང་། ཁོང་གིས་འཆད་ཟེར་བན་བན་བྱས་ཏེ། ཐུགས་བྲེལ་གཞན་གྱིས་
གཡེང་ནས་མ་བྱུང་། དེང་སང་བརྒྱུད་པ་ནི་མེད། དེ་ལྟར་བསྲེས་བརྒྱུད་དེ་ཚོ་བརྒྱུད་པ་མི་འདྲ་
བ་ཙམ་མ་གཏོགས། བརྒྱུད་པ་ཡོད་པ་ཁོ་ན་ཡིན་པས་དྲག་པའི་ཁུངས་སུ་གདའ་གསུངས། ཡང་
ཇོ་ནང་ཀུན་སྤངས་ཆེན་པོས་འཇམ་དབྱངས་གཙང་ནག་ཕུག་པ་ཤེས་རབ་འོད་ཟེར་ལས་ས་
ལུགས་དང་། བྱང་པ་ཆར་པ་རིན་ཆེན་འོད་ཟེར་ལས་ཞྭ་ལུགས་གསན་ཏེ། སེ་མཁར་ཆུང་བ་
ལ་མནལ་ལམ་དུ་གནང་བ་ཐོབ་ནས། བརྒྱུད་པ་ཡོད་པ་གཉིས་པོས་རྡོ་རྗེའི་ཚིག་རྐང་ལ་བཅོས་
མཛད༑ ཡས་མར་མང་པོ་སྤོས། དེ་དང་མཐུན་པའི་གཞུང་བཤད་མཛད། བརྒྱུད་པ་མེད་པའི་
འབྲོམ་ལུགས་ཀྱི་མན་ངག་མང་པོ་བསྲེས་པ་ཞིག་བྱུང་། དེའི་སློབ་མ་ལ་སྟོད་པ་དབང་རྒྱལ་
གྱིས་སྦྱོར་དྲུག་དང་བཞི་བསྲེས་བྱས། སོར་སྡུད་ཀྱི་ཏིང་ངེ་འཛིན་ལ་ལམ་ཐམས་ཅད་ཚང་བར་
དགོངས་ནས་དགོས་པ་གསུམ་དང་མི་དགོས་པ་གསུམ་ལ་སོགས་པའི་རྣམ་གཞག་བྱས་ཏེ་
ཐབས་ཀྱི་ཆ་ཐམས་ཅད་ལ་སྐུར་པ་བཏབ་པའི་རྒྱ་ནག་ཧྭ་ཤང་དང་ཆ་འདྲ་བ་ཞིག་བྱུང་བས།
བསྲེས་བརྒྱུད་རྣམས་ཀྱི་ཁྲོད་ནས་འདི་གཉིས་མ་དག་པ་ཡིན་གསུངས། དེ་བཞིན་དུ་ཁམས་པ་
བྱང་ཆུབ་དཔལ་ལམ། ས་སྐྱའི་རྒན་མོ་གྲོག་ཏུ་བཞུགས་པས་ཁམས་ཆེན་རྒན་ལྷས་པར་གྲགས་



དཔལ་ས་སྐྱའི་རིག་མཛོད།
པ་ལ། ལམ་འབྲས་སྲོལ་བཅོ་བརྒྱད་ཅེས་བྱ་བའི་ཐ་སྙད་བྱས་པའི། བརྒྱུད་པ་མི་འདྲ་ཙམ་གྱི་
རྣམ་གྲངས་བཅོ་བརྒྱད་བགྲངས་པ་ཞིག་ཡོད། དེ་ལས་འཛིམ་པ་རྒྱལ་མཚན་དཔལ་གྱིས་ཞུས།
དེ་ལས་ཀུན་མཁྱེན་གངས་ཁྲོད་པས་ཞུས། དེ་ལས་མ་ཏིས་གསན་པས་ན། ཞྭ་མ་ལུགས་ཀྱི་
བརྒྱུད་པའང་མ་ཆད་ཙམ་དུ་དོན་གྱིས་འགྱུར་བ་ཡིན་གསུངས། ཡང་རྗེ་བླ་མ་ལས་ལོ་ཆེན་བྱང་
རྩེས་ཞུས། དེ་ལས་རྩིབས་རི་བ་བཀའ་བཞི་པ་ནམ་མཁའ་འོད་ཟེར་གྱིས་ཞུས་ཏེ། གླེགས་
བམ་གྱི་ཡི་གེ་རྣམས་ལ། བསྣོན་འབྲི་དུ་མ་བྱས་པའི་གླེགས་བམ་ཆུང་ངུ་ཞིག་ཀྱང་བཅོས་ཏེ།
དེ་ཐམས་ཅད་བསྲེས་བརྒྱུད་ཀྱི་ཁོངས་སུ་འདུས་པ་ཡིན་ནོ་གསུངས། །
གང་གི་གསུང་ཟེར་ཕྲ་མོ་ཡིས་ཀྱང་མ་ལུས་ཤེས་བྱའི་པདྨོ་ཁ་འབྱེད་ཅིང་། །བརྩེ་བའི་
སྤྱན་ཟུར་གཟིགས་པའི་མོད་ལ་འཇིགས་རུང་འཁོར་བའི་ཆུ་བོ་ཆེ་ལས་སྒྲོལ། །བཀྲ་ཤིས་
མཚན་གྱི་རྔ་གསང་ཐོས་པ་ཙམ་གྱིས་སྙིང་ལ་ཀུན་དགའི་འབྲས་སྟེར་བ། །སྐུ་དྲིན་འཁོར་མེད་
བླ་མའི་གསུང་འདིས་མ་ལུས་ཆོས་ཀྱི་གནས་ལུགས་གསལ་བར་བྱེད། །ཨ་ཧོ་བརྒྱུད་ལྡན་བླ་
མའི་ངོ་མཚར་གཏམ། །གཏམ་སྙན་སྙིང་ལ་ཀུན་དགའ་སྟེར་བའི་དཔལ། །དཔལ་ནི་མི་
མཉམ་ཐོས་པས་བདེ་ཆེན་རྒྱུན། །རྒྱུན་རིང་གནས་འདི་བླ་མའི་སྐུ་དྲིན་ནོ། །རང་གི་ཕ་ཡི་
རབས་ཀྱང་མི་ཤེས་པར། །ཁོ་བོ་ཆེས་ཁྱད་འཕགས་ཞེས་ང་རྒྱལ་བ། །དེ་དག་བླུན་པོའི་དབུས་
ན་ཆེས་མཐོ་བའི། །ཁྲིར་གནས་མུ་ཅོར་སྨྲ་བའི་མཁས་པའོ། །རྡོ་རྗེ་འཆང་ཆེན་མི་ཡི་གཟུགས་
འཛིན་པ། །ཕ་རྒོད་བླ་མ་དམ་པའི་ཞབས་བསྟེན་ནས། །ཐེག་མཆོག་བདུད་རྩིའི་དཔལ་ལ་
རོལ་བྱེད་པ། །བགྲང་ཡས་བསོད་ནམས་བསགས་པའི་འབྲས་བུར་ངེས། །དེ་དག་གིས་ནི་
གདམས་ངག་ཇི་ལྟར་བྱུང་བའི་ཚུལ་གྱི་རྣམ་བཤད་ཀྱི་སྙིང་པོ་ཡིད་ལ་གང་ཟིན་བྲིས་པའོ།། །།
མསྡུ་སརྦ་ཛ་ག་ཏཾ།། །།



གདམས་ངག་བྱུང་ཚུལ་ཟིན་བྲིས་ཀྱི་ཞལ་སྐོང་།
གཅིག སློབ་བཤད་བསྟན་པའི་ཆུ་མགོ་བདག་ཆེན་རྡོ་རྗེ་འཆང་
ཡབ་སྲས་བྱོན་ཚུལ།
གསུང་ངག་རིན་པོ་ཆེ་ལམ་འབྲས་བུ་དང་བཅས་པའི་ཁོག་ཕུབ་རྣམ་བཤད་ལས་གདམས་
ངག་གི་བྱུང་ཚུལ་ཟིན་བྲིས་གསང་ཆེན་བསྟན་པ་རྒྱས་བྱེད་ཀྱི་ཞལ་སྐོང་བྱིན་རླབས་གཟི་བརྒྱ་འབར་
བ་ཞེས་བྱ་བ་བཞུགས་སོ། །རང་བཞིན་འོད་གསལ་ནམ་མཁའི་དཀྱིལ་ལྟ་བུ། །ཐུགས་རྗེས་
བྱམས་པ་ཆེན་པོའི་སྤྲིན་བཀོད་དེ། །མཁས་ཀུན་དགའ་བའི་ལེགས་བཤད་གྲུ་ཆར་འབེབས། །
བསྟན་པའི་རྒྱལ་མཚན་སྒྲེང་དེས་བདག་སྐྱོངས་ཤིག །གསུང་ངག་ཐུན་མིན་སློབ་བཤད་ཀྱི། །
བླ་མ་ཚད་མར་བྱ་བའི་ཕྱིར། །བརྒྱུད་པའི་ལོ་རྒྱུས་ཁ་སྐོང་བཅས། །སྲི་ཞུའི་ཚུལ་དུ་འདི་ན་སྤེལ། །
དེའང་ངོར་ཆེན་རྡོ་རྗེ་འཆང་ཡན་ལ་དོན་གྱི་ཚོགས་སློབ་གཉིས་ཀ་ཡོད་ཀྱང་སོ་སོའི་མཚན་འདོགས་
མ་མཛད་མོད། བདག་ཆེན་རྡོ་རྗེ་འཆང་གིས་རྗེ་སེམས་དཔའ་ཆེན་པོའི་ཕྱག་ལེན་བཞིན་ཐུན་
མོང་དང་ཐུན་མོང་མ་ཡིན་པའི་མན་ངག་སོ་སོར་ཕྱེ་སྟེ་གནང་བ་ནས་བཟུང་ལམ་འབྲས་ཚོགས་
སློབ་ཏུ་གྲགས་པ་བྱུང་ཞིང་ད་ལྟའི་བར་དུ་དེ་གཉིས་ཀའི་རྒྱུན་ཉམས་མེད་དུ་བཞུགས་ཤིང་།
སླད་ཀྱང་བཞུགས་པར་འགྱུར་བ་འདི་ཡིན་ལ། དེ་ལྟར་ཚོགས་སློབ་གཉིས་སུ་ཕྱེ་བའི་སློབ་བཤད་
བསྟན་པའི་ཆུ་མགོ་བདག་ཆེན་རྡོ་རྗེ་འཆང་ཆེན་པོ་འདི་ཉིད་ཤིང་བྱི་ལོར་འཁྲུངས། རྗེ་འདི་ས་
སྐྱ་པ་ཆེན་པོ་ཉིད་སླར་ཡང་གསུང་ངག་རིན་པོ་ཆེ་སོགས་སྙན་བརྒྱུད་ཀྱི་བསྟན་པ་སྤེལ་བ་ལ་།
ཆེད་དུ་སྐྱེ་བ་བཞེས་པ་ཡིན་ཏེ། དེ་ལྟར་ཡིན་པའང་རྗེ་འདིས་ས་ཆེན་གྱི་ཕྱག་བྲིས་གང་ཡིན་
གཞན་གྱིས་རྒྱུ་མཚན་མ་ཕུལ་ཡང་ཐོགས་མེད་དུ་ངོ་མཁྱེན་པ་དང་། མགོན་པོའི་རྟེན་བསེའི་གའུ་
ན་ཡོད་པའི་ལས་སྦྱོར་གྱི་ཡི་གེ་སུས་ཀྱང་གར་ཡོད་མི་ཤེས་པ་ལ་རྗེ་འདིས་ས་ཆེན་གྱིས་གཏེར་
༣
S 135



དཔལ་ས་སྐྱའི་རིག་མཛོད།
：
དུ་སྦས་པར་གསུངས་པ་དང༌། གཞན་དག་གིས་དེ་ལྟར་མཁྱེན་པའི་རྒྱུ་མཚན་ཞུས་པས། རྒྱུ་
མཚན་ཤིན་ཏུ་ཆེ་བ་ཞིག་ཡོད་ཀྱང་དེས་ཆོག །སུ་ལའང་མ་ཟེར་གསུངས་པ་སོགས་ཕེབས་སྒོ་
དུ་མ་ནས་རྗེ་ཉིད་ཀྱིས་ཀྱང་ས་ཆེན་གྱི་སྤྲུལ་པར་ཞལ་གྱིས་བཞེས། སྐུ་ཆུང་ངུའི་དུས་ནས་མཁྱེན་
རབ་ཐོགས་མེད་དུ་མངའ་བ་ཡིན་ཏེ། དགུང་ལོ་གཉིས་གསུམ་ནས་དྲུག་གི་བར་དུ་ཡབ་འཇམ་
དབྱངས་ཆེན་པོའི་དྲུང་ནས། ལམ་འབྲས་ཞལ་ངོ་ནང་བརྒྱུད་དང་
། ནག་པོ་ཆེན་པོའི་ཆོས་སྐོར་
སོགས་སྙན་བརྒྱུད་ཀྱི་གདམས་པ་མ་ལུས་པ་གསན་པའང་ཚིག་དོན་ཇི་བཞིན་ཐུགས་སུ་ཆུད་
པར་གྱུར། དེ་ལས་དགུང་ལོ་བཅུ་གསུམ་གྱི་བར་དུ་འཇམ་དབྱངས་དཀོན་མཆོག་བཟང་པོའི་
ཞབས་པད་བསྟེན་ནས། མདོ་སྔགས་ཀྱི་ཆོས་མང་པོ་དང་། ཁྱད་པར་གསུང་ངག་རིན་པོ་ཆེ་ཚར་
གཅིག་གསན། དེ་ནས་བདག་ཆེན་ཀུན་དགའ་དབང་ཕྱུག་གིས་ལུང་བསྟན་པ་བཞིན་མུས་སུ་
གསང་ཐབས་ཀྱིས་ཕེབས་ནས་མུས་ཆེན་དཀོན་མཆོག་རྒྱལ་མཚན་ལས་ཚོགས་པ་བྱིངས་དང་ལྷན་
དུ་སྣང་གསུམ་དང་། སྔགས་ལམ་གྱི་ཁྲིད་སྤོམ་མེ་བ་དང་། རྗེ་ཉིད་གཅིག་པུས་ཐུན་མོང་མ་ཡིན་
པའི་ཟབ་གནད་མ་ཚང་བ་མེད་པར་གསན་ཅིང་། དེའི་ཕྱག་རྒྱུན་བཞིན་ཚོགས་སློབ་སོ་སོའི་ཐ་
སྙད་མཛད་ནས་གདན་ས་ཆེན་པོ་དང་། འཕན་ཡུལ་ནཱ་ལེནྡྲ་སོགས་དབུས་གཙང་ཁམས་གསུམ་
གྱི་དགོན་གནས་དུ་མར་ལམ་འབྲས་མང་དུ་གནང་བས་ཁྱོན་ལན་ཉི་ཤུ་ལྷག་ཙམ་སོང་ཞིང་། གསུང་
ངག་འཆད་པ་ལ་ཉེ་བར་མཁོ་བའི་ཡི་གེའང་འཁོར་འདས་དབྱེར་མེད་ཀྱི་ཁྲིད། ལམ་དབང་བསྐུར་
ཆོག །དམ་ཚིག་རྣམ་བཤད། བདུད་རྩི་རིལ་བུ་སྒྲུབ་ཡིག་སོགས་མེད་དུ་མི་རུང་བ་དུ་མ་མཛད།
ནང་ཟབ་མོ་ལུས་ཀྱི་དཀྱིལ་འཁོར་མངོན་སུམ་དུ་གཟིགས་ཤིང་མངོན་ཤེས་དང་གྲུབ་རྟགས་
ཐོགས་མེད་མངའ་བ་ཡིན། སྤྱིར་ཡང་འཆད་རྩོད་རྩོམ་གསུམ་གྱི་སྒོ་ནས་སངས་རྒྱས་ཀྱི་བསྟན་པ་
དར་རྒྱས་སུ་མཛད་ནས་དགུང་ལོ་ལྔ་བཅུ་རྩ་གཉིས་པ་ཤིང་ཡོས་ཟླ་བ་དགུ་པའི་ཚེས་བཞི་ལ་
གཟུགས་སྐུ་ཆོས་དབྱིངས་སུ་བསྡུ་བའི་ཚུལ་བསྟན་ཏོ། །
1:36



གདམས་ངག་བྱུང་ཚུལ་ཟིན་བྲིས་ཀྱི་ཞལ་སྐོང་། །
རྗེ་དེ་ཉིད་ལ་སློབ་མ་དཔག་ཏུ་མེད་པ་ཡོད་ཀྱང་གཙོ་བོ་ནི་རྗེ་བཙུན་རྡོ་རིང་པ་ཉིད་ཡིན་ལ།
འདི་ནི་ནང་སོ་རྡོ་རིང་པའི་སྲས་སུ་ས་སྦྲུལ་ལོར་འཁྲུངས། དགུང་ལོ་སོ་བདུན་གྱི་བར་ལ་སྲིད་
སྐྱོང་མཛད་ཅིང་། ངོར་ཆེན་རྡོ་རྗེ་འཆང་ཡབ་སྲས་ཀྱི་དྲུང་ནས། གསང་སྔགས་ཀྱི་ཆོས་སྐོར་ཡང་
ཅི་རིགས་པ་གསན། དེ་ནས་གྲྭ་ཐང་པ་ཤེས་རབ་ཟླ་བའི་དྲུང་དུ་རབ་བྱུང་ཞུས་ཤིང་རི་ཁྲོད་དུ་
སྒྲུབ་པ་མཛད་པའི་སྐབས་ཤིག་འཚོ་བ་དཀོན་ཙམ་བྱུང་ནས་རིག་བྱེད་མ་ལ་གཏོར་མ་ཕུལ་བས།
དེའི་ནུབ་མོ་ཁྱོད་ཚེ་མཇུག་ལ་ལོངས་སྤྱོད་ཆེན་པོ་འོང་། སང་འཕྲལ་དུ་འཚོ་བ་སྐྱེལ་མི་འོང་བ་
ཡོད༑ ཅེས་ལུང་བསྟན་པས་དེ་བཞིན་ཐོག་ཏུ་ཁེལ་བ་བྱུང༌། དེ་ནས་མནལ་ལམ་དུ་མགོན་པོའི་
སྤྲུལ་པ་དུ་མས་ས་སྐྱར་སྤྱན་འདྲེན་གྱི་ཆོ་འཕྲུལ་མང་དུ་བྱུང་ཡང་རྗེ་ཉིད་ཐུགས་སྣང་ཡེ་མ་མཛད་
པར་བཞུགས་པའི་སྐབས་དེར། ཉེ་གནས་ལའང་དེ་བཞིན་དུ་བྱུང་བ་ན། ཆོ་འཕྲུལ་ལ་འཇིགས་
ནས༑ ད་ཅིས་ཀྱང་བྱོན་པ་དྲག །མི་འབྱོན་ན་ང་ནི་ཕྱག་ཕྱི་ལ་སྡོད་མི་ནུས་པར་འདུག་ཟེར་ནན་
གྱིས་བསྐུལ་བས་ས་སྐྱར་ཕེབས། བདག་ཆེན་ཆོས་ཀྱི་རྒྱལ་པོ་བློ་གྲོས་རྒྱལ་མཚན་གྱི་དྲུང་ནས།
ཐོག་མར་ལམ་འབྲས་ཚོགས་བཤད་ཟླ་བ་བཞིའི་བར་དུ་གསན། དེ་རྗེས་སློབ་བཤད་ཁྲིད་ཆ་
ལག་དང་བཅས་པ་ཟླ་བ་བཅོ་བརྒྱད་ཀྱི་བར་དུ་མྱོང་ཁྲིད་དུ་གསན་ནས་ཚིག་དོན་གྱི་ཆ་ལ་སྒྲོ་
འདོགས་ཤིན་ཏུ་ཆོད་པར་མཛད་དོ། །དེ་རྗེས་ཀྱང་ཚོགས་བཤད་ལན་གསུམ་དང་། གཞན་
ཡང་གསེར་ཆོས་བཅུ་གསུམ།མགོན་པོ་ཆེ་ཆུང་སོགས་སྙན་བརྒྱུད་ཀྱི་གདམས་པ་མ་ལུས་པ་བུམ་
པ་གང་བྱོར་གསན་ཅིང་ཐུགས་སུ་ཆུད་པར་མཛད། ཨཥྛའི་གཞི་བསྙེན་ལན་གསུམ་མཛད་པའི་
ནུས་པས་ལྗགས་ཆབ་གནང་བ་ཙམ་གྱིས་སྐྱེ་བོ་མང་པོ་ངག་ལྐུགས་པའི་སྐྱོན་ལས་གྲོལ་བའང་
མང་དུ་བྱུང་། དེར་མ་ཟད་ཁམས་འདུས་ཀྱིས་སྨྱོ་ནས་ཅིས་ཀྱང་མ་ཕན་པ་དུ་མ་ལ་གེགས་སེལ་
མཛད་པས་དེ་མ་ཐག་གྲོལ་བ་དང༌། མ་རུངས་པ་ལ་ཆེད་དུ་དམིགས་པ་གཏད་པ་ཙམ་གྱིས་
ཆོས་དབྱིངས་སུ་སྒྲོལ་བ་སོགས་ངོ་མཚར་བའི་མཛད་པ་བསམ་པའི་ར་བ་ལས་འདས་པ་ཡིན།



དཔལ་ས་སྐྱའི་རིག་མཛོད།
ཐོག་མར་ལམ་འབྲས་གསན་པ་ནས་མ་གཤེགས་ཀྱི་བར་ལམ་དུས་ཐུན་བཞི་མ་ཆག་པར་ཉམས་
བཞེས་མཛད། ལམ་འབྲས་ཀྱང་ཚར་མང་དུ་གནང་། སྐུ་གཤེགས་པར་ཉེ་བ་ན་ཚར་ཆེན་རྡོ་རྗེ་
འཆང་ལ་བསྟན་པ་གཏད་པའི་ཚུལ་གྱིས་གདམས་ངག་གི་ལྷག་མ་མ་ལུས་པར་གནང་ཞིང་།།
ཁྱེད་དད་པ་ཡོད་པ་རྣམས་ང་དང་འདུ་འབྲལ་མེད། རྗེ་འབྲོག་མིའི་གསུང་སྒྲོས་ལས། བླ་མ་དེ་
མནར་མེད་ན་བཞུགས་ཀྱང་རང་གིས་སངས་རྒྱས་སུ་མོས་ནས་གསོལ་བ་བཏབ་ན་རང་རྒྱུད་
ལ་སངས་རྒྱས་ཀྱི་བྱིན་རླབས་འཇུག་སྟེ། དེ་གཉིས་ཀྱི་ཆོས་ཉིད་ལ་དབྱེ་བ་མེད་པའི་རྟེན་འབྲེལ་
ཡིན་བྱ་བ་ཡོད་དེ། ཅིས་ཀྱང་འོང་བ་ཡིན་པར་གདའ་གསུངས་ནས། མཐར་དགུང་ལོ་བདུན་ཅུ་
རྩ་དྲུག་བཞེས་པ་ཤིང་སྤྲེལ་ཧོར་ཟླ་བཅུ་པའི་ཚེས་བཅོ་ལྔ་ལ་འདའ་ཁ་མ་ཟབ་མོའི་སྒོ་ནས་མཁའ་
སྤྱོད་དུ་གཤེགས་སོ། ། །
དེའི་ཐུགས་སྲས་སློབ་བཤད་ཀྱི་བདག་པོ་སྒོ་ཚར་གཉིས་ལས། དང་པོ་རྗེ་བཙུན་སྒོ་
རུམ་པ་ཆེན་པོ་ནི། མར་པ་ལྷོ་བྲག་པའི་ཐུགས་སྲས་གཙང་རོང་གི་མེས་སྟོན་ཚོན་པོའི་གདུང་
རིགས་ལས་མེ་བྱ་ལོར་འཁྲུངས། དགུང་ལོ་བཅུ་བདུན་པ་ལ་བདག་ཆེན་རྡོ་རྗེ་འཆང་གི་དྲུང་
ནས༑ ལམ་འབྲས་ལམ་ཡོངས་སུ་རྫོགས་པ་གསན་ཅིང་། དབང་གི་ཡེ་ཤེས་ཕབ་པའི་ཚེ་མཚོན་
བྱེད་དཔེའི་ཡེ་ཤེས་རྒྱུད་ལ་སྐྱེས། དེ་ནས་རྗེ་རྡོ་རིང་པ་ཆེན་པོ་ནས་ལམ་འབྲས་སློབ་བཤད་ཚར་
གཅིག་དང་། བྱས་འགྱུར་བ་བསོད་ནམས་སེང་གེ་ལས་ཚོགས་བཤད་ཚར་གཉིས། ས་ལོ་ཀུན་
དགའ་བསོད་ནམས་དང་ཞྭ་ལུ་པ་དཀོན་མཆོག་ཚུལ་ཁྲིམས་ལས་ཚོགས་བཤད་ཚར་རེ་རྣམས་
གསན་ནས་ཚིག་གི་དོན་མ་ལུས་པར་ཐུགས་སུ་ཆུད་ངེས་མཛད་ཅིང་། ཨབྷཱུའི་བཟླས་པ་འབུམ་
ཕྲག་ཉི་ཤུ་རྩ་ལྔ་ཙམ་སོང་བ་སོགས་ཐུགས་དམ་གྱི་མཐིལ་མཛད། ལུས་དཀྱིལ་གསལ་འདེབས་
པ་ན་ཡེ་ཤེས་པ་བཅུག་པའི་རྐྱེན་གྱིས་བདེ་བ་ཆེན་པོ་ཞིག་སྐྱེ་བ་རྟག་ཏུ་ཡོད་གསུང་བ་དང། སྐུ་
གཉིས་སུ་སྤྲུལ་པ་དང་། མུན་པའི་ཁྲོད་དུ་ཕྱག་དཔེ་གཟིགས་པ་སོགས་ཉམས་དང་རྟོགས་པའི་
138



གདམས་ངག་བྱུང་ཚུལ་ཟིན་བྲིས་ཀྱི་ཞལ་སྐོང་།
ཡོན་ཏན་བསམ་གྱིས་མི་ཁྱབ་པ་མངའ་བ་ཞིག་ཡིན། དགུང་ལོ་རེ་བརྒྱད་པ་མེ་འབྲུག་ཟླ་བ་དྲུག་
པའི་ཚེས་ཉེར་དགུ་ལ་མཁའ་སྤྱོད་ཆེན་པོར་གཤེགས་སོ།།
གཉིས། སྙན་བརྒྱུད་བསྟན་པའི་མངའ་བདག་ཚར་ཆེན་རྡོ་རྗེ་འཆང་
ཡབ་སྲས་རྣམས་བྱོན་ཚུལ།
གཉིས་པ་རྗེ་བཙུན་མཐུ་སྟོབས་དབང་ཕྱུག་གི་རྣམ་འཕྲུལ་ཚར་ཆེན་རྡོ་རྗེ་འཆང་ཆེན་པོ་ནི།
རྗེ་རྡོ་རིང་པའི་ཐུགས་སྲས་སྙན་བརྒྱུད་བསྟན་པའི་སྲོག་
ཤིང་གཅིག་པུ་བ་ཡིན་ལ། རྗེ་འདི་ལྡོང་གི་རིགས་
ལས་ཆུ་ཁྱི་ལོར་འཁྲུངས། ཐམས་ཅད་མཁྱེན་པ་དགེ་
འདུན་རྒྱ་མཚོ་ལས་རབ་ཏུ་བྱུང་། བཀྲ་ཤིས་ལྷུན་པོར་
སློབ་གཉེར་མཛད་ཀྱིན་བཞུགས་པའི་སྐབས་ཤིག །གྲྭ་
པ་རྣམས་ནས་ཆོས་རྗེ་ཚར་པ་སློབ་གཉེར་མི་བྱེད་པར་
འདུག་ཟེར་བ་བསྒྲགས་པས། ཉིན་གཅིག་ཆོས་སར་
བྱོན་ནས་དེར་འཁོད་ཀུན་དང་རྩོད་པ་གནང་བས་ཁོང་ ཚར་ཆེན་བློ་གསལ་རྒྱ་མཚོ།
རྣམས་ཕམ། དེར་རྗེ་འདིས་ཁོ་བོ་བློ་གསལ་རྒྱ་མཚོ་ཉལ་ནས་བསྡད་དེ་འདི་ཙམ་ཤེས་ད་ཤོག་
གསུངས་པས་ཆོས་ར་བ་ཀུན་རྩོད་པའི་སྤོབས་པ་མེད་པར་གྱུར་ཏེ་དད་པ་ལ་བཀོད། དེར་
བཞུགས་མུས་ན་ཉིན་གཅིག་ཁྲོན་པའི་ཁ་ནས་བུད་མེད་ཅིག་གིས་ཁྱོད་རྗེ་བཙུན་རྡོ་རིང་པ་ཆེན་
པོའི་དྲུང་དུ་ཤོག་གསུང་གིན་གདའ། དེའི་ཕྱག་རྟགས་འདི་ཡིན་ཟེར་པོ་ཏི་ཞིག་ཕྱག་ཏུ་ཕུལ་
ནས་གར་སོང་ཆ་མེད་དུ་གྱུར། པོ་ཏི་དེ་ཞལ་ཕྱེ་བས་མཁའ་སྤྱོད་མའི་ཆོས་སྐོར་དུ་འདུག །
དེར་རྗེ་བཙུན་རྡོ་རིང་པའི་དྲུང་དུ་བྱོན་ནས་སྔར་གྱི་ལོ་རྒྱུས་དང་བཅས་དཔེ་ཆ་དེ་ཕུལ་བས། ཁར་
ཟླ 139



དཔལ་ས་སྐྱའི་རིག་མཛོད།
༢
»
སང་མཁའ་སྤྱོད་མ་འདི་ཁྱོད་གདན་འདྲེན་དུ་སོང་བར་གདའ། དཔེ་འདིའང་དེའི་ཆོས་སྐོར་ཡིན།
ད་རེ་ཞིག་དཔེ་ཁྲོད་དུ་སྐྱོལ་མཛོད་གསུངས་པ་བཞིན་དཔེ་ཁང་དུ་བྱོན་པས། ཕྱག་དཔེ་མང་པོ་
བཞུགས་པའི་ཁྲོད་ནས་དཔེ་བཏོན་ཤུལ་གྱི་གྲྭ་མིག་ཧ་རེ་འདུག་པ་དེར་བཅུག་པས་ཁྲིག་འགྲིགས་
སོང་བས། ངོ་མཚར་ཞིང་དད་པ་ཐུན་མོང་མ་ཡིན་པ་འཁྲུངས། དེ་ནས་བཟུང་རྗེ་བཙུན་དེ་ཉིད་
ཀྱི་ཞབས་པད་བསྟེན་ནས། གསུང་ངག་རིན་པོ་ཆེ་སློབ་བཤད་ཚར་གསུམ། ཚོགས་བཤད་
ཚར་གཉིས་རྣམས་མྱོང་ཁྲིད་དུ་གསན་ནས་ཚིག་དོན་མ་ལུས་པ་ཐུགས་སུ་ཆུད་པར་མཛད། དེ་
ལས་གཞན་པའི་མན་ངག་མང་པོ་དང་། གསེར་ཆོས་མགོན་པོ་ཆེ་ཆུང་སོགས་མདོར་ན་རྗེ་
ཉིད་ལ་བཞུགས་པའི་ཟབ་ཆོས་མ་ལུས་པར་གསན་ཅིང་། དེ་དག་གི་ཕྱག་ལེན་ཕྲ་མོ་ཚུན་ལ་
བརྡར་ཤ་ཆོད་པར་མཛད་པས་སྙན་བརྒྱུད་ཐམས་ཅད་ཀྱི་བདག་པོར་གྱུར། གསུང་ངག་རིན་པོ་
ཆེ་སློབ་བཤད་འཆད་པ་ལ་མེད་དུ་མི་རུང་བ་རྣམ་བཤད་ཉི་མའི་འོད་ཟེར་དང་། དབང་ཆུའི་ལྷན་
ཐབས་ནོར་བུའི་ཕྲེང་བ་སོགས་ལྗགས་རྩོམ་གནང་། རྗེ་བཙུན་རྡོ་རིང་པ་གཤེགས་ཁར་ཆོས་
ཀྱི་འཕྲོ་རྣམས་ཀྱང་མ་ལུས་པར་སྩལ། གདམས་པ་ཟབ་མོ་འགའ་ཞིག་ནི་རེས་ཇ་ཁང་ཆུང་ངུ་
ཞིག་ཡོད་པ་དེ་ནས་གནང་། རེས་སྤང་ཁ་ལྟ་བུའམ། མཆོད་རྟེན་ལ་བསྐོར་བར་ཕེབས་པ་སྐད་
མཛད་དེ། ཕྱག་ཕྱིར་འགྲོ་གསུངས་ནས་མི་གཞན་མེད་སར་བཞུགས་ནས་རྗེ་འདི་ཁོ་ན་ལ་ཆིག་
བརྒྱུད་དུ་གནང་། འཕགས་པ་རིན་པོ་ཆེའི་དམ་རྫས། བདག་ཆེན་རིན་པོ་ཆེའི་བདུད་རྩི་རིལ་
བུ་དང༌། སྒྲུབ་ཡིག་རྣམས་གནང་ནས་བདུད་རྩི་རིལ་བུ་བསྒྲུབ་དགོས་ཀྱི་བསླབ་སྟོན་དང་།
རྗེ་ཉིད་ཀྱི་ཕྱག་དྲིལ་ཀྱང་གནང་ནས་ཆོས་རྗེ་པས་འདི་བཀྲོལ་ནས་དབང་སྐུར་མཛོད་གསུངས་
བསྟན་པའི་བདག་པོར་མངའ་གསོལ་མཛད་དོ། །ཡང་རྗེ་སྒོ་རུམ་པ་ལས་ཀྱང་ལམ་འབྲས་
སོགས་ཟབ་ཆོས་མང་དུ་གསན། དུས་རྒྱུན་གྱི་ཐུགས་དམ་ལ་ཨ། ཨོཾ་གསུམ་མ། ཡ་མ་རཱ་ཛ།
ཤཱ་ས་ན་རྣམས་ཉིན་རེ་བཞིན་སྟོང་ཕྲག་རེ་ཆག་མེད་མཛད། སྐུ་ཆུང་ངུའི་དུས་ནས་ས་ཕྱོགས་
40，



གདམས་ངག་བྱུང་ཚུལ་ཟིན་བྲིས་ཀྱི་ཞལ་སྐོང་།
ཐམས་ཅད་སངས་རྒྱས་ཀྱི་སྐུ་བརྙན་ཁོ་ནས་ཁེངས་ཏེ་ཞབས་ས་ལ་འཇོག་མི་ནུས་པ་ལྟ་བུ་བྱུང་
བ་དང་། གཞན་ཡང་མཁའ་སྤྱོད་དབང་མོ། ཨོ་རྒྱན་ཆེན་པོ། ཀྱེ་རྡོ་རྗེ། དཔལ་རྡོ་རྗེ་འཇིགས་
བྱེད་སོགས་ཡི་དམ་ཞི་ཁྲོ་མང་པོའི་ཞལ་ཡང་ཡང་གཟིགས་ཤིང་། གུར་ཞལ་སོགས་དམ་ཅན་
རྒྱ་མཚོ་བྲན་བཞིན་དུ་འཁོལ་བའི་ནུས་མཐུ་བསམ་གྱིས་མི་ཁྱབ། དབུས་གཙང་གི་དགོན་སྡེ་
དུ་མ་ལ་ལམ་འབྲས་མང་དུ་གནང་བས་གསུང་ངག་རིན་པོ་ཆེ་སློབ་བཤད་ཀྱི་བསྟན་པ་ཉིན་མོ་
ལྟར་གསལ་བར་མཛད་ནས། དགུང་ལོ་རེ་ལྔ་པ་མེ་སྟག་ཟླ་བ་བདུན་པའི་ཚེས་བཅོ་ལྔ་ལ་
མཁའ་སྤྱོད་ཀྱི་དཔའ་བོ་མཁའ་འགྲོ་རྣམས་ཀྱི་ཚོགས་དཔོན་དུ་གཤེགས་སོ། །
རྗེ་འདི་ལ་སློབ་མ་མཁས་གྲུབ་གྲངས་ལས་འདས་པ་བྱུང་མོད། འདིར་སྐབས་སུ་བབས་
པ་སའི་སྟེང་ན་འགྲན་ཟླ་ཐམས་ཅད་དང་བྲལ་བའི་མཁས་གྲུབ་ཆེན་པོ་དྲུག་ཙམ་ཞིག་གི་ལོ་རྒྱུས་
རིམ་པར་འཆད་པ་ལ། དང་པོ་འཇམ་དབྱངས་མཁྱེན་བརྩེའི་དབང་ཕྱུག་ནི། འ་ཞྭའི་གདུང་
བརྒྱུད་དུ་ཤིང་སྤྲེལ་ལོར་འཁྲུངས། ཆུང་ངུ་ནས་རྗེ་སྒོ་རུམ་པ་ཆེན་པོ་དང་བཅར་བཞུགས་མཛད་
ནས་གསུང་ངག་རིན་པོ་ཆེ་ལན་གཉིས་ལ་སོགས་པའི་ཟབ་ཆོས་མང་དུ་གསན། དེ་ནས་རྟ་ནག་
ཐུབ་བསྟན་དུ་མཚན་ཉིད་གསན་སྦྱོང་ལ་ཕེབས། དེ་དུས་བརྩེ་གདོང་བདག་ཆེན་ངག་གི་དབང་
པོ་ལས་ལམ་འབྲས་བསྡུས་ཙམ་ཞིག་གསན། ཕྱིས་ཚར་ཆེན་ཆོས་ཀྱི་རྒྱལ་པོ་དཔལ་སྦུག་ཏུ་སྤྱན་
དྲངས་ནས་ལམ་འབྲས་ཤིན་ཏུ་རྒྱས་པ་མྱོང་ཁྲིད་དུ་གསན། གཞན་ཡང་གསེར་ཆོས། གུར་
ཞལ་ལ་སོགས་པའི་སྙན་བརྒྱུད་ཀྱི་གདམས་པ་མ་ལུས་པར་གསན་ཅིང་ཐུགས་སུ་ཆུད་པར་མཛད་
ནས༑ གཞི་བསྙེན་མཛད་པའི་ཚེ་ཨབྷཱ་འབུམ་ཕྲག་གསུམ་ཙམ་སོང་མཚམས། ཉི་མ་ཤར་སྟོད་
བཟླས་པའི་སྒང་ལ་མནལ་དུ་ཅུང་ཟད་སོང་བ་ན། མདུན་གྱི་ནམ་མཁར་དཔལ་ཀྱེ་རྡོ་རྗེ་ཞལ་
བརྒྱད་ཕྱག་བཅུ་དྲུག་པ་ཡུམ་བཅས་སྐུ་མདོག་གཡུ་དྲུག་དཀར་གྱི་མདོག་ལྟ་བུ་དྭངས་གསལ་རྙོག་
པ་མེད་པ་འོད་ཀྱི་རང་བཞིན་ཅན་ཞིག་ཞལ་གཟིགས་པས་རེ་ཞིག་གི་བར་ལ་འཛིན་མེད་དུ་གནས་



དཔལ་ས་སྐྱའི་རིག་མཛོད། །
པ་བྱུང་། ཚར་ཆེན་རིན་པོ་ཆེའི་གསུང་དྲི་མ་མེད་པ་ཡི་གེར་བཀོད་པའི་སློབ་བཤད་ཀྱི་ཁྲིད་
ཡིག་བསྟན་པ་རྒྱས་བྱེད་ཅེས་བྱ་བ་འདིའང་ཟིན་བྲིས་སུ་མཛད་པས། རྗེས་འཇུག་ལམ་འབྲས་
སློབ་བཤད་འཆད་སྒོམ་མཛད་པ་པོ་ཀུན་ལ་རྗེ་འདི་བཀའ་དྲིན་ཤིན་ཏུ་ཆེ་བར་མངོན། ཞྭ་ལུ་
ལ་སོགས་པ་དགོན་པ་ཆེ་ཆུང་མང་པོའི་མཁན་པོ་མཛད། སྣོད་ལྡན་གྱི་སློབ་མ་མང་པོ་ལ་གསུང་
ངག་རིན་པོ་ཆེའི་བཀའ་དྲིན་ཡང་ཡང་སྩལ། གཞན་ཡང་གསར་རྙིང་གི་གདམས་པ་ཕལ་ཆེ་བ་
གསན་ཅིང་། འཆད་ཉན་གྱིས་དར་རྒྱས་སུ་མཛད། ལྷག་པའི་ལྷ་དུ་མའི་ཞལ་གཟིགས། མཁའ་འགྲོ་
ཆོས་སྐྱོང་ཐམས་ཅད་བྲན་བཞིན་དུ་ཉན་པ་དང་། དག་པའི་གཟིགས་སྣང་བསམ་གྱིས་མི་ཁྱབ་
པ་མངའ། མཁྱེན་རབ་འཇམ་དབྱངས་ལྟ་བུར་ཡོད་པ་ཀུན་གྱི་མཐུན་སྣང་དུ་གྲུབ་པ་ཡིན། རྗེ་
འདི་ཉིད་དགུང་ལོ་ཞེ་ལྔ་པ་ས་འབྲུག་(འབྲུ་པའི་རྣམ་ཐར་ཞལ་གསུངས་མར་ས་ཡོས་སྣང་ནའང༌། དབང་
རབ༑ ཡབ་རྗེ། ལྔ་པ་གསུམ་མཐུན་པར་ས་འབྲུག་ཏུ་སྣང་ངོ་། །)ཟླ་བ་ལྔ་པའི་ཚེས་ཉེར་གཅིག་ལ་མཁའ་
སྤྱོད་དུ་གཤེགས་སོ། ། །
སློབ་མའི་ཚིལ་བུ་ལྟ་བུ་ཀུན་མཁྱེན་ཀླུ་སྒྲུབ་རྒྱ་མཚོ་ནི། གཉགས་གསེར་དཔོན་གྱི་རིགས་
ལས་ཆུ་ལུག་ལོར་འཁྲུངས། མདོ་སྔགས་ཀུན་ལ་སྦྱངས་པ་མཐར་ཕྱིན་པར་མཛད། རྗེ་བཙུན་
ཀུན་དགའ་གྲོལ་མཆོག་ལས་ལམ་འབྲས་ཚར་གཅིག་དང་
། ཚར་ཆེན་རྡོ་རྗེ་འཆང་ནས་ལམ་
འབྲས་ཚོགས་བཤད་ཚར་གཅིག །སློབ་བཤད་ཚར་གཅིག་རྣམས་གསན། དུ་བ་ལྟ་བུ་དང༌།
སྨིག་རྒྱུ་ལྟ་བུའི་ཉམས་ཁོར་ཡུག་དུ་འཆར་བ་བྱུང༌། སློབ་བཤད་ཀྱི་ཁྲིད་བཀའ་རྣམས་ཟིན་
བྲིས་གནང་ནས་ཚར་ཆེན་རིན་པོ་ཆེར་གཟིགས་མོ་ཕུལ་བས་ཤིན་ཏུ་དགྱེས་ཏེ། ངའི་སློབ་བཤད་
འདི་ཁྱེད་ཀྱིས་ཇི་ལྟ་བ་བཞིན་གོ་འདུག །སློབ་མའི་ཚིལ་བུ་ལྟ་བུ་ཡིན་གསུངས། རྒྱུན་གྱི་
ཐུགས་དམ་ཡང་ཀྱེ་རྡོར་རང་ལ་མཛད། ལན་གཅིག་ཀླུའི་གནོད་པས་ཕྱག་བསྙུང་དུ་བྱུང་བ་ལ།
ཀྱེ་རྡོར་གྱི་སྔགས་བཟླས་དམིགས་པ་ཆེད་དུ་གནང་བས་མནལ་ལམ་དུ་སྦྲུལ་ནག་པོ་ཞིག་ཞལ་



གདམས་ངག་བྱུང་ཚུལ་ཟིན་བྲིས་ཀྱི་ཞལ་སྐོང་།
ནས་འཐོན་གྲབས་འདུག་པ་ཕྱག་གིས་འཐེན་པས་སྐེད་པ་ནས་ཆད་སོང་བ་དང་མནལ་སད།
ཡང་སྔགས་བཟླས་དམིགས་པ་མཛད་པས་མནལ་དུ་ཅུང་ཟད་སོང་བའི་མནལ་ལམ་དུ་སྦྲུལ་
མཇུག་མ་ཙམ་མ་གཏོགས་ཐོན་པ་བྱུང་། དེ་ལས་སད་པས་སྔགས་བཟླས་དམིགས་པ་མཛད་པ་
ལ་བརྟེན་ནས་འཕྲོ་ཡོངས་རྫོགས་ཐོན་པའི་མནལ་ལམ་བྱུང་། མནལ་སད་པ་ན་བསྙུང་དྭངས་
པ་སོགས་ངོ་མཚར་བའི་རྣམ་པར་ཐར་པ་དཔག་ཏུ་མེད་པ་མངའ་ཞིང་། པཎ་ཆེན་ངག་ཆོས་
སོགས་སྣོད་ལྡན་གྱི་སློབ་མ་མང་པོ་ལ་གསུང་ངག་སློབ་བཤད་ཆ་ལག་ཚང་མ་གནང༌། ཀྱེ་རྡོར་
རྒྱུད་གསུམ་གྱི་བཤད་བཀའ་གཟབས་བཤད་དུ་གནང་བས། ས་སྐྱའི་ཡབ་ཆོས་ཀྱེ་རྡོར་གྱི་སྐོར་
ལ་རྗེ་འདི་བཀའ་དྲིན་ཤིན་ཏུ་ཆེ་ཞིང་། སྤྱིར་ཡང་མདོ་སྔགས་ཀྱི་གཞུང་ལུགས་རྒྱ་མཚོ་ལྟ་བུ་
ལ་འཆད་རྩོད་རྩོམ་གསུམ་གྱི་སྒོ་ནས་བསྟན་པའི་བྱ་བ་རྒྱ་ཆེན་པོ་མཛད་ནས། དགུང་ལོ་བདུན་ཅུ་
(ཡབ་རྗེ་རྡོ་རྗེ་འཆང་གིས་དགུང་ལོ་དོན་གཅིག་པ་ཆུ་སྦྲུལ་ལོར་གཤེགས་པར་གསུངས་ནའང་། དོན་གཉིས་པ་
ཤིང་རྟ་ཟླ་བ་ལྔ་པའི་བར་བཞུགས་པར་རྣམ་ཐར་ཞལ་གསུང་མར་གསལ་བས། འདིའི་གཤེགས་ལོ་ངེས་ཅན་
ཞིག་མ་རྙེད་ལགས། )དོན་གྲངས་ཤིག་ལ་མཁའ་སྤྱོད་དུ་གཤེགས་པར་གདའོ།། ། །
ཉམས་རྟོགས་མཐར་ཕྱིན་རྗེ་བཙུན་བོད་མཁར་བ་ཆེན་པོ་ནི། བོད་ཆོས་རྒྱལ་གྱི་གདུང་
རྒྱུད་ལས་མེ་ཕག་ལོར་འཁྲུངས། སྐུ་ཆུང་ངུས་ལྗགས་ལ་ཨ་གསལ་པོར་བཀྲ་བ་སོགས་ངོ་
མཚར་ཅན་ཞིག་བྱུང་། ཅུང་ཟད་ནར་སོན་ནས་འབུམ་རམས་པ་ཤེས་རབ་རྒྱལ་མཚན་ལས་
རབ་ཏུ་བྱུང་སྟེ། འབྲས་ཡུལ་སྐྱེད་ཚལ་དུ་སློབ་གཉེར་མཐར་ཕྱིན་པར་མཛད། བྱང་ངམ་
རིང་གི་ཆོས་སྡེ་ཆེན་པོར་གྲྭ་བསྐོར་ལ་བྱོན། ཚོགས་པ་ཤིན་ཏུ་མང་བས་དང་པོ་འཇིགས་པའི་
སྣང་བ་ཞིག་བྱུང་། དེ་ནས་དགེ་འདུན་འདི་ལྟ་བུའི་དཀྱིལ་དུ་བཤད་པ་བྱ་ཆོག་པའི་ཚོགས་
གསག་དགོངས་པ་ཐུགས་ལ་འཁྲུངས་ནས། དགེ་འདུན་རྣམས་སྤྱི་བོར་བསྒོམས་ཏེ་བཤད་པ་



དཔལ་ས་སྐྱའི་རིག་མཛོད།
བྱས་པས་སྔར་མི་ཐོན་པ་ཚོའང་ཁྲ་ལམ་ལམ་
ཐོན་པ་བྱུང་། སླར་སྐྱེད་ཚལ་དུ་བྱོན་ནས་སྔར་
རྒྱུན་བཞིན་ཚོགས་ལ་ཕེབ་ཀྱིན་ཡོད་ཙ་ན།།
སྐབས་ཤིག་ཚར་ཆེན་རིན་པོ་ཆེ་དབུ་ཞྭ་དམར་
པོ་དང་། སྐུ་གཟན་ངུར་སྨྲིག་བཞེས་ཏེ་རྒྱ་
མཐོང་ནས་ཚོགས་ལ་གཟིགས་མོ་གནང་བས་
རྗེ་འདིས་དེ་སྔོན་མཇལ་མ་མྱོང་ཡང་ཞལ་མཐོང་
བ་ཙམ་གྱིས་སྨྲ་མི་ཤེས་པའི་དད་པ་ཐོབ།
བོད་མཁར་བ་ཆེན་པོ། ལེ ་ ཚོགས་གྲོལ་མ་ཐག་མཇལ་ནས་ཆོས་འབྲེལ་གྱི་
ཐོག་མར་མགོན་པོ་གདོང་བརྙན་ཅན་གྱི་རྗེས་གནང་གསན་པས་མངོན་སྤྱོད་ཀྱི་ལས་འགྲུབ་པའི་
རྟེན་འབྲེལ་འགྲིགས། དེ་ནས་ཕྲ་མ་བས་སྡེ་སྲིད་ལ་ངན་ཞུ་བྱས་ནས་ཡབ་ཚན་མང་པོ་བཀྲོང་།
ནོར་རྫས་ཐམས་ཅད་འཕྲོག་པ་སོགས་ཀྱིས་རྐྱེན་བྱས། ཚར་ཆེན་རིན་པོ་ཆེའི་དྲུང་དུ་བྱོན། ལམ་
འབྲས་སློབ་བཤད་ཤིན་ཏུ་ཞིབ་པ་དང་། སྙན་བརྒྱུད་ཀྱི་གདམས་པ་བསམ་གྱིས་མི་ཁྱབ་པ་ཞུས།
ཐུགས་ཡིད་གཅིག་འདྲེས་སུ་གྱུར། རྡོ་རྗེ་ནག་པོ་ཆེན་པོའི་ལས་སྦྱོར་གྱི་སྒོ་ནས་བསྟན་དགྲ་ཕྲ་
མ་རྩད་བརླག་ཏུ་བཏང་། དབུས་གཙང་གི་ཆེ་རྒུ་ཀུན་གྱིས་རིགས་ཀྱི་བདག་པོར་བཀུར་ཞིང་།
གསུང་ངག་རིན་པོ་ཆེ་ལ་སོགས་པའི་ཆོས་ཀྱི་འཁོར་ལོ་རྒྱུན་མི་འཆད་པ་བསྐོར་བ་སོགས་བསྟན་
འགྲོའི་དོན་བསམ་གྱིས་མི་ཁྱབ་པ་མཛད་ནས། རེ་གཅིག་པ་མེ་ཕག་གི་ལོར་སྒྲ་འོད་མེ་ཏོག་གི་
ཆར་དང་བཅས་མཁའ་སྤྱོད་དུ་གཤེགས་སོ། །
དཔལ་དུས་དགྲའི་དབང་པོ་མ་ཧེའི་ཞལ་གྱི་རྣམ་པར་སྤྲུལ་པ་མཐུ་སྟོབས་དབང་ཕྱུག་འབྲུའི་
སྔགས་འཆང་བསོད་ནམས་ཆོས་འཕེལ་ནི། མེ་ཕག་ལོར་འཁྲུངས། འཇམ་དབྱངས་བསོད་
ཨ །



གདམས་ངག་བྱུང་ཚུལ་ཟིན་བྲིས་ཀྱི་ཞལ་སྐོང་།
ནམས་དཔལ་འབྱོར་ལས་རབ་ཏུ་བྱུང་། ཐོས་བསམ་མཐར་ཕྱིན་པར་མཛད། ཚར་ཆེན་ཆོས་
ཀྱི་རྒྱལ་པོའི་དྲུང་ནས། ལམ་འབྲས་སློབ་བཤད་སྨིན་ཅིང་ཞིབ་པར་ཞུས་ནས། དེ་འཕྲལ་
གཞི་བསྙེན་མཛད་པས་ཟླ་བ་གསུམ་ཙམ་སོང་བ་ན་མནལ་ལམ་དུ་རྡོ་རིང་པ་ཆེན་པོ་ཡང་ཡང་བྱོན། །
སྙན་བརྒྱུད་ཀྱི་བདག་པོར་ལུང་བསྟན། དེ་སྐབས་ཚར་ཆེན་རྡོ་རྗེ་འཆང་ནས་ཁྱོད་ཀྱི་སྒྲུབ་ཁང་
དེར་གནས་རྙིང་རྒྱལ་པོ་འདི་ཡང་ཡང་འགྲོ་འདུག་པས་བར་ཆད་ཀྱི་རྣམ་པ་འདྲ་མི་ཡོང་འདུག་
གམ༑ ལར་ཁོས་རྡོ་རིང་རིན་པོ་ཆེར་རང་རེའི་བརྒྱུད་འཛིན་ལ་མི་གནོད་པའི་དམ་བཅའ་ཕུལ་
ཡོད༑ ངས་ཀྱང་དམིགས་པ་སོགས་གང་དྲག་བྱེད། དེ་ལ་དམིགས་པའི་གཏོར་མ་འདྲ་དང་། དགེ་
སྦྱོར་ལ་འབུངས་མཛོད། ལྷག་པར་ལམ་ཟབ་མོ་བླ་མའི་རྣལ་འབྱོར་འདི་ལ་ནན་ཏན་གྱིས་གསོལ་
བ་ཐོབ། གེགས་སེལ་བོགས་འདོན་གྱི་སྐྱེལ་སོ་འདི་གཅིག་པོ་ཡིན་ནོ་གསུངས། དེ་ནས་
བསྙེན་པ་མཐར་ཕྱིན་པར་མཛད། ཕྱིས་ཐམས་ཅད་མཁྱེན་པ་མཁྱེན་བརྩེའི་དྲུང་ནས་ལམ་འབྲས་
ཚོགས་བཤད་ཚར་གཉིས་དང་། སློབ་བཤད་ཚར་གཅིག་སོགས་རྗེ་ཉིད་ལ་མངའ་བའི་སྙན་
བརྒྱུད་ཀྱི་ཆོས་སྐོར་ཕལ་མོ་ཆེ་གསན་ཅིང་། དེ་དག་གི་ཕྱག་ལེན་ཕྲ་མོ་ཚུན་ཆད་ལ་བྱང་ཆུབ་
པར་མཛད། དོགས་གཅོད་སོགས་ཀྱང་འཕྲལ་དུ་ཞུས་པས་མཁས་པར་གྱུར། རྗེ་རྡོ་རིང་པའི་
ལུང་བསྟན་ལྟར་འདར་རྣམ་རྒྱལ་རྩེར་གསུང་ངག་སློབ་བཤད་འཆད་སྐབས་ཀྱང་རྗེ་རྡོ་རིང་པ་
དང་ཚར་ཆེན་ཡབ་སྲས་རྣམས་ཞལ་གཟིགས། ཐུགས་དོག་ཕྲན་བུ་ཞིག་ཡོད་པ་ཞུ་དགོངས་པས།
ཨེ་མ་ལེགས་པའི་ལམ་ལ་ལེགས་སོ་ཞེས། །དེ་ག་ཡིན་པས་བཀའ་སྩལ་མི་དགོས་ཏེ། །ལོགས་
སུ་ཡོད་པའི་འབྲས་བུ་ཏིལ་ཙམ་མེད། །བློ་གྲོས་ལྡན་པ་ཁྱོད་ལ་ཅི་ཞིག་དགོས། །ཞེས་གསུངས་
ནས་མི་སྣང་བར་གྱུར་ཏོ། །དེ་ལྟར་གསུང་ངག་རིན་པོ་ཆེ་ལ་སོགས་པའི་སྙན་བརྒྱུད་ཀྱི་འཆད་
སྤེལ་རྐང་ཚུགས་པར་གནང་བས་སྙན་བརྒྱུད་ཀྱི་བསྟན་པ་ལ་རྗེ་འདི་ཉིད་ཀྱང་བཀའ་དྲིན་ཤིན་
ཆེ་ཞིང་། དགུང་ལོ་དོན་བདུན་ཕེབས་པ་ཆུ་ཡོས་(རྣམ་ཐར་ཁ་སྐོང་ལས་ས་ཡོས་སུ་བཤད་ཀྱང་ལོ་ཚིགས་



དཔལ་ས་སྐྱའི་རིག་མཛོད།
A
མི་འགྲིགས་པའི་ཡིག་སྐྱོན་དུ་སྣང་ལ། ཡབ་རྗེ་རྡོ་རྗེ་འཆང་གིས་ཆུ་ཡོས་སུ་གསུངས་པ་འཁྲུལ་མེད་འདི་ག་ཡིན།)
ཟླ་བ་བཅུ་གཉིས་པའི་ཚེས་བཅུ་གཉིས་ལ་མཁའ་སྤྱོད་དུ་བཤེགས་སོ།། །། །
བསྟན་པའི་ཀ་བ་ལྟ་བུ་མཁན་ཆེན་
གཞོན་ནུ་བློ་གྲོས་ནི། མེ་ཕག་ལོར་
འཁྲུངས། ཟབ་པ་དང་རྒྱ་ཆེ་བའི་ཆོས་
ཚུལ་རྒྱ་མཚོ་ལྟ་བུ་ལ་ཐོས་བསམ་མཐར་
ཕྱིན་པ་དང་། ཁྱད་པར་ཚར་ཆེན་རྡོ་རྗེ་
འཆང་ཉིད་ནས་གསུང་ངག་རིན་པོ་ཆེ་
སློབ་བཤད། ནཱ་རོ་མཁའ་སྤྱོད་སོགས་
གསེར་ཆོས་དང་། ཆོས་སྐྱོང་སྐོར་གྱི་
སྙན་བརྒྱུད་ཀྱི་གདམས་པ་ཐམས་ཅད་
གསན་ཅིང་ཐུགས་དམ་ཁོ་ནར་ཆིག་དྲིལ་ མཁན་ཆེན་གཞོན་ནུ་བློ་གྲོས།
དུ་མཛད། ཕྱིས་ས་ཡོས་ལོར་བཀྲ་ཤིས་ཆོས་སྡེ་འདེབས་པར་མཛད་པས་ཁའུ་པའི་བསྟན་པའི་
ཀ་བ་ཚུགས་པ་ལྟ་བུར་གྱུར། སྣོད་དང་ལྡན་ངེས་ཀྱི་རྡོ་རྗེའི་སློབ་མ་རྣམས་ལ་སྐལ་པ་དང་
འཚམས་པའི་ཆོས་ཀྱི་འཁོར་ལོ་བསྐོར་བ་སོགས་བསྟན་འགྲོའི་དོན་བསམ་གྱིས་མི་ཁྱབ་པར་
མཛད་ནས། དོན་གསུམ་པ་ས་ཕག་ཟླ་བ་བཅུ་གཉིས་པའི་ཉེར་ལྔ་ལ་ངོ་མཚར་བའི་ལྟས་དང་
བཅས་མཁའ་སྤྱོད་དུ་གཤེགས་སོ།། །།
སྙན་བརྒྱུད་ཀྱི་བསྟན་པའི་སྲོག་ཤིང་སྡིང་མ་བ་ནི། མེ་ཁྱི་ལོར་སྐུ་བལྟམས། མཁས་གྲུབ་བློ་
གྲོས་ཆོས་འཕགས་ཀྱི་དྲུང་ནས། མདོ་ཆོག་གི་གསན་སྦྱོང་མཛད་ཙ་ན་སྤྱི་བསོད་ཀྱི་སྐབས་ཤིག་
ནམ་མཁའ་ལ་རེས་ལྷའི་གཞལ་མེད་ཁང་དང་། རེས་དོན་སྙིང་ནང་ཁྲོལ་ལ་སོགས་པའི་འཕྱང་
༔
ག
ཝཱ་
146



གདམས་ངག་བྱུང་ཚུལ་ཟིན་བྲིས་ཀྱི་ཞལ་སྐོང་།
འཕྲུལ་སོགས་རྣམ་འགྱུར་མང་པོ་གཟིགས་པ་རྫོགས་ཆེན་དང་། དུས་འཁོར་སོགས་ནས་
མཆོག་གི་ལམ་རྟགས་སུ་བཤད་པའི་ཉམས་དེ་
ཡང་ཡང་འཁྲུངས། དེ་ནས་ཚར་ཆེན་ཆོས་ཀྱི་
རྒྱལ་པོའི་དྲུང་ནས། གསུང་ངག་རིན་པོ་ཆེ་
སློབ་བཤད་ཆ་ལག་དང་བཅས་པ་དང་། གཞན་
ཡང་གསེར་ཆོས་བཅུ་གསུམ། མགོན་པོ་ཆེ་
ཆུང་སོགས་སྙན་བརྒྱུད་ཀྱི་ཆོས་སྐོར་མང་པོ་
གསན། དེའི་ཚེ་གསུང་ཆོས་ཚོགས་སྐབས་
མཁན་ཆེན་བསླབ་གསུམ་རྒྱལ་མཚན་། རྗེ་འདི་ཕེབས་པར་འགོར་ཙམ་བྱུང་བ་ན། ཚར་
ཆེན་རིན་པོ་ཆེའི་བཀའ་ལས། དྲུང་པ་འདིས་བསྟན་པ་ལ་ཕན་པར་འདུག་པས་བསྒུག་དགོས་
གསུངས་པའང་ཕྱིས་བསྟན་པའི་སྲོག་ཤིང་ཆེན་པོར་འགྱུར་བའི་ལུང་བསྟན་དུ་གདའ། ཐམས་
ཅད་མཁྱེན་པ་མཁྱེན་བརྩེའི་ཞབས་དྲུང་ནས།གསུང་ངག་རིན་པོ་ཆེ་ཚོགས་བཤད་ཚར་གཅིག །
སློབ་བཤད་ཚར་གཉིས་ཀྱིས་ཐོག་དྲངས་པའི་གསར་རྙིང་གི་གདམས་པ་རྒྱ་མཚོ་ལྟ་བུ་གསན།
དཔལ་སྦུག་ཏུ་ཀྱེ་རྡོར་གཞི་བསྙེན་མཛད་ཙ་ན་ཐུན་གྱི་སྒང་ཙམ་ཞིག་ལ་མནལ་དང་འོད་གསལ་
འདྲེས་པའི་གསལ་སྣང་ལ་བུད་མེད་གཞོན་ནུ་གཉིས་ཀྱིས་ཀ་པཱ་ལ་བདུད་རྩིས་གང་བ་རེ་རེ་
ཕུལ་བ་གསོལ་བས་བརྗོད་མེད་བདེ་ཆེན་གྱི་ཡེ་ཤེས་ཐུགས་ལ་འཁྲུངས། དེའི་ཚུལ་འཇམ་
དབྱངས་མཁྱེན་བརྩེ་ལ་ཞུས་པས་ཁ་སྦྱོར་ཡན་ལག་བདུན་ཐོབ་པའི་ལྟས་སུ་འདུག་གསུངས།
ཡབ་རྗེ་དབང་ཕྱུག་རབ་བརྟན་སོགས་སྣོད་དང་སྐལ་པར་ལྡན་པའི་སློབ་མ་མང་པོ་ལ་གསུང་ངག་
རིན་པོ་ཆེ་གནང་བའི་སྐབས་སུ་རྒྱུ་དབང་གི་ཚེ། མདུན་གྱི་ནམ་མཁར་ཚར་ཆེན་ཡབ་སྲས་
བཞུགས་ནས་དབང་མ་གྲོལ་བར་ལ་དབང་བསྐུར་གྱི་ཆོ་ག་མཛད་པ་བྱུང་བས། ཁོང་ཡབ་སྲས་
ང 147



དཔལ་ས་སྐྱའི་རིག་མཛོད། །
ཀྱིས་དབང་ཚིག་ཇི་ལྟ་བ་བཞིན་ཁྱེད་རྣམས་ལ་བཤད་པ་ཡིན། དེ་འདྲའི་དགའ་བ་ལ་ཨང་
གསུངས་པ་སོགས་དག་སྣང་བསམ་གྱིས་མི་ཁྱབ་པ་མངའ། རྗེ་འདི་དགུང་ལོ་ང་གཉིས་པ་
མེ་གླང་ཟླ་བ་བཅུ་པའི་ཚེས་གསུམ་ལ་འཇའ་འོད་མེ་ཏོག་གི་ཆར་དང་བཅས་མཆོག་གི་གོ་འཕང་
བརྙེས་སོ། །འདི་དང་འབྲུའི་སྔགས་འཆང་ཆེན་པོ་གཉིས་ཚར་ཆེན་དང་མཁྱེན་བརྩེ་གཉིས་ཀའི་
སློབ་མ་ཡིན་ནོ།། །།
གསུམ། པཎ་ཆེན་ངག་དབང་ཆོས་གྲགས་སོགས་དེ་དག་གི་
སློབ་བརྒྱུད་རིམ་པར་བྱོན་ཚུལ།
སྔགས་འཆང་ཆེན་པོ་བསོད་ནམས་ཆོས་
འཕེལ་དང་། ཀླུ་སྒྲུབ་རྒྱ་མཚོ་གཉིས་ཀྱི་ཐུགས་
སྲས་པཎ་ཆེན་ངག་དབང་ཆོས་གྲགས་ནི། ཆུ་
སྤྲེལ་ལོར་འཁྲུངས། སྤྱན་སྔ་དཀོན་མཆོག་རྒྱ་
མཚོ་ལས་རབ་ཏུ་བྱུང་། ངའི་བླ་མའི་མཚན་
འདོགས་གསུངས། མཚན་ངག་དབང་ཆོས་
གྲགས་སུ་བསྩལ་ཞིང་བདག་རྐྱེན་ཤིན་ཏུ་ཆེ་བར་
མཛད། མདོ་ལུགས་ཀྱི་གསན་སྦྱོང་རྫོགས་
པར་གྱུར་ནས། ཀུན་མཁྱེན་ཀླུ་སྒྲུབ་རྒྱ་མཚོའི་
དྲུང་ནས། གསུང་ངག་སློབ་བཤད་ཀྱི་ཁྲིད་ཆ་
པཎ་ཆེན་ངག་དབང་ཆོས་གྲགས།
ལག་དང་བཅས་པ་དང་། དཔལ་ཀྱེ་རྡོ་རྗེའི་རྒྱུད་གསུམ་གྱི་བཤད་བཀའ་སྨིན་རྒྱས་སུ་གསན་



གདམས་ངག་བྱུང་ཚུལ་ཟིན་བྲིས་ཀྱི་ཞལ་སྐོང་།
ནས༑ ལམ་འབྲས་ཀྱི་ཁྲིད་ཆ་ལག་དང་བཅས་པའི་ཟིན་བྲིས་དང་། རྒྱུད་གསུམ་གྱི་བཤད་
པའི་ཟིན་བྲིས་ཡོངས་རྫོགས། བརྟག་གཉིས་ཀྱི་ཊཱི་ཀ་སོགས་ཟབ་ཅིང་རྒྱ་ཆེ་བའི་ཡིག་ཆའང་
མང་དུ་མཛད། ལམ་འབྲས་གསན་སྐབས་མནལ་ལམ་དུ་ཆུ་སྣ་ཆེ་རབ་གཅིག་དང་བསྡོངས་
ནས་ཕྱིན་པས། ཆུ་སྣ་དེ་དང་ལྷན་ཅིག་ལྷ་སར་སླེབ་སོང་བའི་མོད་ལ་ཇོ་བོ་བཞུགས་པའི་ལྷ་
ཁང་ན་གྲྭ་པ་མང་པོ་གསུང་རབ་སྒྲོག་གིན་འདུག་པར་བལྟས་པས། གླེགས་བམ་གསེར་མ་
འབའ་ཞིག་ལ་ཨg་ཁོ་ན་བྲིས་པ་ཞིག་ཀློག་པ་བྱུང་བ་དེ་སློབ་བཤད་ཀྱི་ཆོས་སྐོར་རྣམས་གདན་
ས་ཡས་ཕྱིན་ལ་འབུལ་བའི་ལྟས་སུ་གདའ་གསུངས་ཤིང་། ཕྱིས་མཁན་ཆེན་དབང་ཕྱུག་དཔལ་
བཟང་ལས་གསུང་ངག་ཚོགས་བཤད་ལམ་ཡོངས་སུ་རྫོགས་པར་གསན། གསུང་ངག་རིན་
པོ་ཆེ་གཙོས་པའི་མདོ་སྔགས་ཀྱི་འཆད་ཉན་བསམ་གྱིས་མི་ཁྱབ་པར་མཛད་པས་བསྟན་པ་སྤྱི་
དང་བྱེ་བྲག་ལ་བཀའ་དྲིན་ཤིན་ཏུ་ཆེ། རྗེ་འདི་དགུང་ལོ་བདུན་ཅུ་པ་ལྕགས་སྦྲུལ་ས་ག་ཟླ་བའི་
ཚེས་བརྒྱད་ལ་ངོ་མཚར་བའི་ལྟས་དང་བཅས་ཏེ་མཁའ་སྤྱོད་དུ་གཤེགས་སོ།། །།
རྡོ་རྗེ་འཆང་དབང་ཕྱུག་རབ་བརྟན་ནི།
ས་ལུག་ལོར་འཁྲུངས། ཞག་བདུན་ཐོག་
ལ་ཚར་ཆེན་རིན་པོ་ཆེར་མཚན་ཞུས་པར་
ནམ་མཁའ་དོན་གྲུབ་དབང་པོར་བཏགས།།
དེ་ནུབ་ཚར་ཆེན་གྱི་ཐུགས་དམ་འོད་གསལ་
ལ༑ གཞོན་ནུ་འདི་ཚུལ་ཁྲིམས་རྒྱལ་མཚན་
གྱི་སྐུའི་སྐྱེ་བ་ཡིན་ཞེས་པའི་ལུང་བསྟན་ལན་
གསུམ་བྱུང༌། དགུང་ལོ་སོ་གཅིག་པ་ལ་
མཁན་ཆེན་ངག་དབང་རབ་བརྟན་ལས་བསྙེན་ རྡོ་རྗེ་འཆང་དབང་ཕྱུག་རབ་བརྟན། །



དཔལ་ས་སྐྱའི་རིག་མཛོད།
པར་རྫོགས། སྔ་ཕྱིར་ཚར་ཆེན་ཡབ་སྲས། སྔགས་འཆང་བསོད་ནམས་ཆོས་འཕེལ། རྗེ་
བསླབ་གསུམ་པ་རྣམས་ལས་སྙན་བརྒྱུད་ཀྱི་ཆོས་སྐོར་མང་པོ་དང་། ཁྱད་པར་བསླབ་གསུམ་པ་
ལས་སློབ་བཤད་ཟབ་མོ་སྨིན་རྒྱས་སུ་གསན། ནུབ་ཆོས་ལུང་དུ་ཨཀྵའི་བསྙེན་ཆེན་གནང་
སྐབས་དཔལ་ཀྱེ་རྡོ་རྗེ་ལྷ་དགུའི་རྟེན་བརྟེན་པ་ཐོག་ཚད་ཙམ་ཞལ་དངོས་སུ་གཟིགས། ཡང་
ནུབ་གཅིག་གྱང་ཤིང་ལྟ་བུ་ཞིག་གི་སྟེང་ན་རྗེ་བཙུན་དཀར་པོ་རྣམ་གསུམ་ཞལ་འཛུམ་མེ་རེ་རེ་
བཞུགས་པའི་གཟིགས་སྣང་ཡང་བྱུང་། དཔལ་སྦུག་ཏུ་བྱོན་པའི་ནུབ་མནལ་ལམ་གྱི་ཚུལ་དུ་
ཚར་ཆེན་ཆོས་ཀྱི་རྒྱལ་པོས་གསུང་ངག་རིན་པོ་ཆེ་དབང་བྱིན་རླབས་ཁྲིད་དང་བཅས་པ་གནང་བའི་
ཉམས་ཤར་བ་བྱུང་། དབུས་གཙང་གི་ཆོས་སྡེ་མང་པོར་གསུང་ངག་རིན་པོ་ཆེ་གཙོས་པའི་ཟབ་
ཆོས་བསམ་གྱིས་མི་ཁྱབ་པའི་ཆར་ཕབ་ནས་སྣོད་ལྡན་གྱི་སློབ་མ་བགྲང་ལས་འདས་པ་བསྐྲུན།
དག་ཞིང་དུ་མ་གཤེགས་ཙམ་ལ་ད་རང་དགུང་ལོའི་བབ་དང་གང་ཅི་ནས་དཀྱིལ་འཁོར་ཆེན་
པོ་རྣམས་ཀྱི་ཉམས་ལེན་ལྕོགས་དཀའ་བས་ཨོ་རྒྱན་སྒྲུབ་པ་ཁོ་ནར་ཆིག་དྲིལ་མཛད་དགོངས་
པར་འཁྲུངས་པ། དེ་ནུབ་མནལ་ལམ་དུ་ཀྱེ་རྡོ་རྗེའི་ཐུགས་ཀར་སློབ་དཔོན་ཆེན་པོ་བཞུགས་
འདུག་པ་གསལ་བར་ཤར་བས། བསྒྲིལ་ན་མི་བཏུབ་པར་དགོངས་ཏེ་མ་གཤེགས་བར་དུ་ལམ་
དུས་ཐུན་གཉིས་མ་ཆད་པར་མཛད། རྗེ་འདི་དགུང་ལོ་དོན་བརྒྱད་པ་མེ་བྱི་ཧོར་ཟླ་བཅུ་པའི་
ཚེས་གཉིས་ལ་སྒྲ་དང་། འོད་དང་། མེ་ཏོག་གི་ཆར་དང་བཅས་མཁའ་སྤྱོད་དུ་གཤེགས་སོ།། །།
ཁྱབ་བདག་བཀའ་འགྱུར་བ་ཆེན་པོ་ནི། ཆུ་ཡོས་ལོར་འཁྲུངས། སྐུ་ཆུང་ངུའི་དུས་ནས་རྗེ་
དབང་ཕྱུག་རབ་བརྟན་གྱི་ཞབས་པད་བསྟེན་ཏེ། གསུང་ངག་སློབ་བཤད་ཀྱིས་ཐོག་དྲངས་པའི་ས་
སྐྱ་པའི་སྙན་བརྒྱུད་ཀྱི་གདམས་པ་མ་ལུས་པ་དང་། གཞན་ཡང་གསར་རྙིང་གི་སྨིན་གྲོལ་གྱི་ཆོས་
བཀའ་དཔག་ཏུ་མེད་པ་བུམ་པ་གང་བྱོར་གསན། གངས་ཅན་གྱི་ལྗོངས་སུ་འགྱུར་རོ་ཅོག་གི་
རྒྱལ་བའི་བཀའ་ཐམས་ཅད་ཀྱི་ལུང་རྒྱུན་ཁུངས་རྣམ་པར་དག་པ་ལས་བཙལ་ཏེ་གསན་ཅིང་ལུང་
150)



གདམས་ངག་བྱུང་ཚུལ་ཟིན་བྲིས་ཀྱི་ཞལ་སྐོང་།
སྤེལ་བར་མཛད་པས་དེང་སང་གི་བར་དུ་རྒྱུན་མ་ཉམས་པར་བཞུགས་པ་རྗེ་འདིའི་སྐུ་དྲིན་ཁོ་
ནར་ངེས། རྒྱུད་སྡེ་བཞི་ནས་བཤད་པའི་ཡི་དམ་གྱི་ལྷ་བརྒྱ་རྩ་བརྒྱད་ཀྱི་གྲངས་དུས་ཀྱི་
བསྙེན་པ་བསྐྱལ་བ་སོགས་ཐུགས་དམ་ལ་ཤིན་
ཏུ་བརྩོན་པ་དང་། བཀའ་འགྱུར་རིན་པོ་ཆེ་དང་།
ཚར་ཆེན་ཡབ་སྲས་དབང་རབ་གསུམ་གྱི་བཀའ་
འབུམ་བཅས་གསར་བཞེངས་མཛད། དག་
པའི་སྣང་བར་བི་རཱུ་པ་ཤིན་ཏུ་ཆེ་ཞིང་གསལ་བ་
དང་། རྗེ་ས་སྐྱ་པ་ཆེན་པོ་ན་བཟའ་སྔོན་པོ་འོད་
འཕྲོ་བ་བཞེས་པ། ཞལ་རས་དམར་མདངས་ཆེ་
ཁྱབ་བདག་བཀའ་འགྱུར་བ། བ་ཞིག་བཅས་ཞལ་གཟིགས། ཡང་ཨོ་རྒྱན་ཆེན་
པོའི་ཐུགས་ཀར་ཀྱེ་རྡོ་རྗེ་ལྷ་དགུ་བཞུགས་པ་གཟིགས་པ་སོགས་ངོ་མཚར་བའི་རྣམ་ཐར་བློ་ལས་
འདས་པ་མངའ་ཞིང་། ལྷག་པར་བྱང་ཆུབ་ཀྱི་སེམས་འབྱོངས་པས་གཞན་ཕན་དཔག་ཏུ་མེད་པ་
མཛད་ནས། དགུང་ལོ་ང་བདུན་པ་ས་ཕག་ཟླ་བ་དགུ་པའི་ཚེས་བཅུ་བཞི་ལ་འདའ་ཁ་མའི་
ཐུགས་དམ་གྱིས་མཚམས་སྦྱར་ནས་མཁའ་སྤྱོད་དུ་གཤེགས་སོ།། །།
རྗེ་འདི་ལ་ཐུགས་སྲས་མང་པོ་ཡོད་ཀྱང་། ཁའུ་པའི་ལུགས་འཛིན་ལ་བཀའ་དྲིན་ཆེ་བ་ཞྭ་
ལུ་མཁན་ཆེན་དང་། ཀུན་གཟིགས་ལྔ་པ་གཉིས་ལས། དང་པོ་ནི། ནང་སོ་སྨན་ཁང་པའི་
སྲས་སུ་ཆུ་རྟ་ལོར་འཁྲུངས། སྐུ་ཆུང་ངུ་ནས་སློབ་གཉེར་ལ་ཤིན་ཏུ་བརྩོན་པར་མཛད་ཅིང་།
སྤྱི་དང་བྱེ་བྲག་གི་ཟབ་ཆོས་མང་དུ་གསན་མོད། ཁྱད་པར་ཤིང་ལུག་ལོར་ཉི་མ་གླིང་པ་ཚུལ་ཁྲིམས་
བཀྲ་ཤིས་པའི་དྲུང་ནས། ལམ་འབྲས་གོང་དཀར་ལུགས་ཀྱི་དབང་བྱིན་རླབས། གཞུང་བཤད།
ལུང་མན་ངག་ཐམས་ཅད་གསན། དེ་རྗེས་ཁྱབ་བདག་བཀའ་འགྱུར་བ་ཆེན་པོ་ལས། གསུང་



དཔལ་ས་སྐྱའི་རིག་མཛོད།
ངག་སློབ་བཤད་ཀྱི་ཉམས་ཁྲིད་ཟླ་བ་གསུམ་དང་ཞག་བཅོ་བརྒྱད་ཀྱི་བར་དུ་གསན་པས་ཟབ་
གནད་མ་ཚང་བ་མེད་པ་ཐུགས་སུ་ཆུད་པར་གྱུར། ཆོས་ཡོན་དུ་རི་ཕུག་གི་གཟིམས་ཁང་སྤྲོ་མོ་
ཁྲིག་ཡོད་པ་དེ་ལ་སོགས་པ་དཔངས་མཐོ་བ་ཕུལ་
ཞིང་། ཞྭ་ལུར་བྱོན་ནས་བསྟན་པའི་བྱ་བ་རྒྱ་ཆེན་
པོ་མཛད། ས་ཕག་ལོར་ཀྱེ་རྡོར་བསྙེན་ཆེན་ལ་
བཞུགས་པས། དེ་ཝ་པི་ཅུ་ལ་གྲངས་འཛིན་སྐབས་
མནལ་ལམ་དུ། རྡོ་རྗེ་འཆང་དབང་ཕྱུག་རབ་བརྟན་
ཕེབས་ཏེ། སྔགས་ཕྲེང་ཞལ་ནས་འཁོར་བཞིན་པར་
ཡོད་པ་དེ་ཕྱག་གིས་བཟུང་ནས། ཁྱོད་ལ་མི་དགོས་
ཞྭ་ལུ་བ་བློ་གསལ་བསྟན་སྐྱོང་། ན་བཏོན་གཏོང་གསུངས་པ་དང་། ཡང་ནུབ་གཅིག་
ཕྱག་གཡོན་པ་ནས་ཁྲག་མང་པོ་ཐོན་བྱུང་བ་ལ། མི་ཞིག་གིས་ཁྲག་གི་ལྷག་མ་ལུས་སོང་ཟེར་
རྒྱུ་བ་རྣམས་སྐུ་མཚམས་འཕྲོ་འཇོག་དགོས་པའི་མཚན་ལྟས་ལྟ་བུར་འདུག་ཀྱང་། དེའི་གནས་
， ཚུལ་རྗེ་བཙུན་བཀའ་འགྱུར་བར་ཞུས་པས། ཞིབ་ཆ་སླར་འབུལ་གསུངས་པ་ལས་གཞན་
ཅིའང་མ་གསུངས་པའང་དེར་གདའ། དེ་ནས་རྗེ་བཙུན་བཀའ་འགྱུར་བ་དག་ཞིང་དུ་གཤེགས་
པས༑ ཀུན་གཟིགས་ལྔ་པ་ཆེན་པོའི་ཕྱག་བྲིས་ཕེབས་ཏེ། སྐུ་མཚམས་ཀྱི་འཕྲོ་བཞག་ནས་གདུང་
ཞུགས་འབུལ་ལ་ཕེབས་དགོས་པ་བྱུང་ཡང་། ཕྱིས་གོང་དཀར་དུ་བསྙེན་ཆེན་ཤིན་ཏུ་རྒྱས་པ་
མཐར་ཕྱིན་ནས། ལམ་འབྲས་སློབ་བཤད་ལན་མང་དང་། གཞན་ཡང་བསྙན་བརྒྱུད་ཀྱི་ཆོས་
སྐོར་རྣམས་ལ་འཆད་སྤེལ་རྒྱ་ཆེན་པོའི་སྒོ་ནས་སློབ་བཤད་ཀྱི་བསྟན་པ་ཉི་མ་ལྟར་གསལ་བར་
མཛད་ནས། དགུང་ལོ་བརྒྱད་ཅུ་པ་ལྕགས་བྱ་ལོར་གཟུགས་སྐུའི་བཀོད་པ་དབྱིངས་སུ་བསྡུ་
བའི་ཚུལ་བསྟན་པ་ཡིན་ནོ།། །།
ར ད ག ༡༡།
15)



གདམས་ངག་བྱུང་ཚུལ་ཟིན་བྲིས་ཀྱི་ཞལ་སྐོང་།
ལྔ་པ་ཆེན་པོ་ནི། མེ་སྦྲུལ་ལོར་ཟ་ཧོར་གྱི་རིགས་སུ་འཁྲུངས། རིས་མེད་པའི་གྲུབ་མཐའ་སྤྱི་
དང༑ ཁྱད་པར་ཚར་ལུགས་ཀྱི་བསྟན་པ་ལ་བཀའ་དྲིན་ཤིན་ཏུ་ཆེ་བ་ཡིན་ཏེ། དེའང་རྗེ་
བཙུན་བཀའ་འགྱུར་བ་ཆེན་པོའི་དྲུང་ནས། །
ལམ་འབྲས་སློབ་བཤད་ཤིན་ཏུ་ཞིབ་པ་ལམ་
སྐོར་ཡོངས་རྫོགས་དང་བཅས་པ་གསན་ཅིང་།
ཐུགས་དམ་གྱི་གཙོ་བོར་མཛད། སློབ་བཤད་
ཁྲིད་ཀྱི་ཁ་སྐོང་ཡང་ཟིན་བྲིས་གནང་། ལམ་
འབྲས་ཀྱི་བླ་མ་བརྒྱུད་པའི་རྣམ་ཐར་གྲས་
ནས་ཚར་ལུགས་གོང་མ་རྣམས་ཀྱི་རྣམ་ཐར་
གང་ ཡོད་ སྟེང་ ཚར་ཆེན། བཀའ་འགྱུར་བ། །
རྒྱལ་བ་ལྔ་པ་ཆེན་པོ།
དབང་རབ། ཞྭ་ལུ་པ་བཞིའི་རྣམ་ཐར་རྣམས་གསར་བསྒྲིགས་བཀའ་དྲིན་བསྐྱངས་པས། ཁྱོན་
རྣམ་ཐར་བཅུ་བཞི་དང་། ཉི་ཟེར། དབང་ཆུ། ལྷན་ཐབས་སོགས་ཀྱེ་རྡོར་གྱི་ཆོས་སྐོར་མང་པོ་
པར་དུ་བསྒྲུབ་པར་མཛད། བཀའ་འགྱུར་བ། ཞྭ་ལུ་པ། ཟུར་ཆེན་གསུམ་གྱི་དྲུང་ནས།
དཔལ་ལྡན་ས་སྐྱ་པའི་གསེར་ཆོས་བཅུ་གསུམ། མགོན་པོ་ཆེ་ཆུང་སོགས་སྙན་བརྒྱུད་ཀྱི་
གདམས་ངག་ཐམས་ཅད་དང་། ཚར་ཆེན་རྡོ་རྗེ་འཆང་གི་བཀའ་འབུམ་སོགས་ཟབ་ཆོས་མཐའ་
དག་བུམ་པ་གང་བྱོར་གསན་ཅིང་། ཁའུ་པའི་ལུགས་ཀྱི་གྲུབ་མཐའི་རྐང་འཛིན་པར་མཛད།
ཁམས་གསུམ་དབང་སྡུད་དམར་པོ་སྐོར་གསུམ་གྱི་ལས་མཐའ་ལ་བརྟེན་ནས་ཤར་ཕྱོགས་རྒྱལ་
པོས་གཙོས་པའི་ཆེ་རྒུ་དམངས་བཅས་དབང་དུ་བསྡུས་ཤིང་། དབུས་གཙང་དཔོན་ཕྲན་སོ་སོས་
ཁོལ་བུར་བདག་པོ་བྱེད་སྐབས་སུ་རང་རྒྱལ་གཞན་ཕམ་གྱི་བསམ་སྦྱོར་ངན་པ་ནར་མར་འཆང་
བས་འཁྲུག་རྩོད་རྒྱུན་དུ་སློང་བ་སོགས་ཀྱི་ལས་ངན་ལས་སྐྱོབ་པའི་ཆེད་དུ་བོད་གངས་ཅན་
༡༨༽



དཔལ་ས་སྐྱའི་རིག་མཛོད།
པའི་ཆོས་སྲིད་ཀྱི་བདག་པོར་བཞེངས་ཏེ། ཡངས་པའི་རྒྱལ་ཁམས་ཐམས་ཅད་འཇམ་དར་ཡུག་
གཅིག་ཏུ་བསྐྱངས་ཤིང་ཟིལ་གྱིས་མནན། མཐའ་བཞིའི་འབྱོར་པ་ཐམས་ཅད་ངང་གིས་འདུ་བར་
མཛད་དེ། དགུང་ལོ་རེ་དྲུག་པ་ཆུ་ཁྱི་ཟླ་བ་གཉིས་པའི་ཉེར་ལྔ་ལ་རེ་ཞིག་དགོངས་པ་ཆོས་
དབྱིངས་སུ་ཐིམ་པའི་ཚུལ་བསྟན་ཏོ། །
རྡོ་རྗེ་འཆང་མཁྱེན་རབ་བྱམས་པ་ངག་
དབང་ལྷུན་གྲུབ་ནི། ཆུ་བྱ་ལོར་འོད་གསལ་
ལྕེ་རིགས་སུ་འཁྲུངས། སྐུ་ཆུང་ངུ་ནས་ཁུ་
བོ་རྡོ་རྗེ་འཆང་བསྟན་འཛིན་བཟང་པོའི་དྲུང་
དུ་བཅར་བཞུགས་མཛད་ནས་མདོ་སྔགས་ཀྱི་
བསླབ་སྦྱང་མཐར་ཕྱིན་པ་དང་། ཀྱེ་རྡོར་གཞི་
བསྙེན་སོགས་ལྷག་པའི་ལྷ་ཞི་ཁྲོའི་བསྙེན་
པའང་དཔྱིས་ཕྱིན་པར་མཛད་ཅིང་། ཟབ་པ་
དང་རྒྱ་ཆེ་བའི་ཆོས་ཚུལ་སྤྱི་དང་། ཁྱད་པར་
བྱམས་པ་ངག་དབང་ལྷུན་གྲུབ།
རོང་སྟོན་ཐམས་ཅད་མཁྱེན་པས་ཐེག་ཆེན་ཆོས་
རྗེ་དང་། ལ་སྟོད་པ་རྡོ་རྗེ་མགོན་པོ་ལས་གསན་པའི་ལམ་འབྲས་བཀའ་བབས་ཉིས་ལྡན་གྱི་
སྟེང་༑ ངོར་ཆེན་ཡབ་སྲས་ནས་རྡོ་རྗེ་འཆང་མཁྱེན་རབ་ཆོས་རྗེ་བརྒྱུད་པའི་བཀའ་བབས་བཅས་
སྟོང་ར་བ་ཁུ་དབོན་ནས་བརྒྱུད་པ་གསུམ་ག་གཅིག་འདུས་ཀྱི་ལམ་འབྲས་པོད་སྔོན་མར་གྲགས་
པ་ཚར་མང་དུ་གསན་པའི་ལན་གཉིས་པའི་སྐབས་སུ་སྣང་གསུམ་གྱི་ནང་ནས་གྲང་དམྱལ་གྱི་
སྡུག་བསྔལ་དང་ཚེ་ཚད་སོགས་སྩལ་སྐབས་མནལ་ལམ་དུ་གྲང་དམྱལ་གྱི་གནས་སུ་ཕེབས་ནས་
སེམས་ཅན་དུ་མ་སྡུག་བསྔལ་གྱིས་གཟིར་བར་གཟིགས་པ་སོགས་གནས་སྦྱོང་གི་ཉམས་ཁྱད་



གདམས་ངག་བྱུང་ཚུལ་ཟིན་བྲིས་ཀྱི་ཞལ་སྐོང༌།
པར་ཅན་འཁྲུངས། རྒྱུ་དབང་སྐབས་རྩ་བའི་བླ་མ་ཀྱེ་རྡོ་རྗེ་ཡབ་ཡུམ་དུ་དངོས་སུ་གཟིགས་ཤིང་།
དེ་ནས་བཟུང་བླ་མ་འདི་རྫོགས་པའི་སངས་རྒྱས་དངོས་ཡིན་སྙམ་པ་ལས། ཁུ་བོ་དང་མི་ཕལ་
པའི་སྣང་བར་སྐད་ཅིག་ཀྱང་མི་འཆར་བའི་དད་པའི་གཏིང་ཚུགས་པ་བྱུང་། ཡང་བྷི་ཥིའི་བསྙུང་
གཞི་དྲག་པོ་ཞིག་བྱུང་སྐབས་གཟིགས་སྣང་དུ་འཇའ་འོད་ཀྱི་དབུས་ན་ས་ཆེན་དང་། འཇའ་
འོད་ཀྱི་ཀྱེ་རྡོ་རྗེའི་ཕོ་བྲང་རྟེན་དང་བརྟེན་པར་བཅས་པ། ལྷའི་བུ་དང་བུ་མོ་དུ་མས་རྒྱལ་མཚན་
དང་བ་དན་སོགས་ཀྱིས་མཆོད་ཅིང་། མཐའ་སྐོར་དུ་དུར་ཁྲོད་ཀྱི་མཆོད་རྟེན། ཀེང་རུས།
འཇའ་སྤྲིན། ཞིང་སྐྱོང་སོགས་ཤིན་ཏུ་གསལ་བ་ཞིག་གཟིགས་པས་བསྙུང་ལས་གྲོལ་བ་སོགས་
དག་སྣང་དུ་ཞལ་གཟིགས་ཀྱི་རིགས་ཤིན་ཏུ་མང་ཞིང་། རྗེ་དབོན་རིན་པོ་ཆེར་ལམ་འབྲས་
ཚོགས་བཤད་གསན་པས། རྒྱུ་དབང་དངོས་གཞིའི་ཉིན་རྡུལ་ཚོན་གྱི་དཀྱིལ་འཁོར་གྱི་སྟེང་གི་
བར་སྣང་ལ་སྤྲུལ་པའི་དཀྱིལ་འཁོར་བཀྲ་ལམ་གྱིས་དངོས་སུ་གཟིགས་ཤིང་། བླ་མ་འདི་ཀྱེ་རྡོ་
རྗེ་དངོས་ཡིན་དགོངས་པའི་མོས་གུས་ཚད་མེད་པ་འཁྲུངས། ཁྱབ་བདག་ཞྭ་ལུ་པར་ལམ་འབྲས་
སློབ་བཤད་ཤིན་ཏུ་རྒྱས་པ་གསན་ཅིང་། གྲུབ་འཕྲལ་སློབ་བཤད་ཀྱི་པོ་ཏི་རྗེ་འདི་ལ་གནང་ནས།
ཉིད་ཆོས་ཀྱི་བདག་པོ་ཡིན་པས་བཤད་སྒྲུབ་འཕེལ་བར་མཛོད་གསུང་ཞིང་། རྗེ་འདིས་ཀྱང་
རྨོར་ཆེན་རྡོ་རྗེ་འཆང་སོགས་སྣོད་ལྡན་གྱི་སློབ་མ་རྣམས་ལ་ལམ་འབྲས་སློབ་བཤད་ཀྱི་ཁྲིད་
ཤིན་ཏུ་ཞིབ་པ་དང་། རོང་སྟོན་ནས་བརྒྱུད་པའི་ལམ་འབྲས་པོད་སྔོན་མའི་ཁྲིད་བཅས་
གཟབ་བཤད་མཛད་དེ། བརྒྱུད་པ་སོ་སོའི་ཕྱག་ལེན་ཕྲ་མོ་ཚུན་མ་འདྲེས་པར་དབང་བྱིན་
རླབས་ལུང་བཅས་སྩལ་བར་ནུབ་གཅིག་མནལ་ལམ་གྱི་ཚུལ་དུ། རྗེ་བཙུན་ཆེན་པོ་རྡོ་རྗེ་དྲིལ་
བུ་འཛིན་པ་ཞིག་ལ་འཁོར་ཞུ་བྱས་དང་། ཟངས་ཚ་བཅས་ཞལ་གཟིགས་ནས་མཉེས་ཤིང་བྱིན་
གྱིས་བརླབས་པའི་མཚན་མའང་འཁྲུངས་འདུག་ལ། རྗེ་འདིས་སྔ་ཕྱིར་ལམ་འབྲས་ཚོགས་སློབ་
བསྡོམས་པས་ཚར་ཉི་ཤུ་རྩ་ལྔ་གནང་། རྡོ་རྗེ་ཕྲེང་བ་ཚར་བཅུ་བདུན། སྦྱོང་དཀྱིལ་བཅུ་གཉིས་
155



དཔལ་ས་སྐྱའི་རིག་མཛོད། །
ཚར་སུམ་བརྒྱ་སྐོར། རྒྱུ་དབང་དྲུག་བརྒྱ་སྐོར། ལམ་དབང་ལྔ་བརྒྱ་སྐོར། གཞན་ཡང་དབང་།
བྱིན་རླབས། རྗེས་གནང་གི་རིགས་ཤིན་ཏུ་མང་བ་གྲངས་ལས་འདས་པ་འཆད་སྤེལ་གནང་
བས་དེང་སང་ས་སྐྱ་པའི་ཟབ་ཆོས་ཐུན་མོང་དང་ཐུན་མོང་མ་ཡིན་པ་འདི་དག་གི་རྒྱུན་མ་ཉམས་
པར་བཞུགས་པ་ནི་རྗེ་འདི་ཁོ་ནའི་སྐུ་དྲིན་དུ་འཁུམས་ལགས། དེ་ལྟར་བསྟན་འགྲོའི་དོན་དཔག་
ཏུ་མེད་པ་མཛད་དེ། དགུང་གྲངས་དོན་གཅིག་པ་ཆུ་ལུག་ཟླ་བ་ལྔ་པའི་གནམ་གང་ཉིས་
བརྩེགས་ཀྱི་ཕྱི་མའི་སྐྱ་རེངས་ཤར་ཙམ་ལ་མཁའ་སྤྱོད་དུ་གཤེགས་སོ།། །།
སྙན་བརྒྱུད་རྒྱ་མཚོའི་མངའ་དག་རྨོར་ཆེན་རྡོ་རྗེ་འཆང་ཆེན་པོ་ནི། ཤིང་རྟ་ལོར་
འཁྲུངས༑ དགུང་ལོ་ལྔ་པ་ལ་འཇམ་མགོན་ཨ་མེས་ཞབས་དབུས་ཕེབས་སྐབས་ར་བ་སྨད་དུ་
མཇལ༑ གཙུག་ཕུད་ཕུལ་བས་མཚན་ཀུན་དགའ་
ལྷུན་གྲུབ་ཏུ་བཏགས། ཚེ་དབང་། ཁྲོ་བཅུའི་རྗེས་
གནང་༑ ཤེར་ཕྱིན་བཀའ་བབས་དྲུག་གི་ཁྲིད།
ཕུར་པ་སྟོད་ལས། སྒྲུབ་ཐབས་བརྒྱ་རྩ་སོགས་ཞུས།
དེ་ནས་རིམ་བཞིན་རྨོར་དུ་ཕེབས་ནས་ཆོ་ག་ཕྱག་
ལེན་ལ་སྦྱོང་མཐར་དང་། ར་བ་སྨད་དུ་མཚན་ཉིད་
ཀྱི་སློབ་གཉེར་མཐར་ཕྱིན་པར་མཛད་ཅིང་། ས་
སྐྱར་གྲྭ་སྐོར་ཕེབས་ནས་བཤད་པ་འབེལ་གཏམ་
རྨོར་ཆེན་རྡོ་རྗེ་འཆང་།
ལ་སོགས་པ་ཐོགས་མེད་དུ་གནང་བས་བདག་ཆེན་ཡབ་སྲས་ཀྱིས་བདག་རྐྱེན་ཕུལ་དུ་བྱུང་བར་
མཛད་༑ དགུང་ལོ་ཉེར་ལྔ་པ་ལ་རིག་འཛིན་པདྨ་ཕྲིན་ལས་ཀྱི་དྲུང་དུ་བསྙེན་རྫོགས་བཞེས། དེ་
རྗེས་ལོ་ཤས་ཤིག་ནས་སྐུའི་མཆེད་ཟླ་ཆུང་བ་གསུམ་མགོ་ནད་ཅིག་གིས་གཤེགས། རྗེ་ཉིད་ཀྱང་
བསྙུང་གཞི་དེས་ཟིན་ནས་གཤེགས་ལ་ཁད་དུ་གྱུར་པ་ན། དད་ལྡན་ཞིག་གིས་བདུད་རྩི་དུམ་
156



གདམས་ངག་བྱུང་ཚུལ་ཟིན་བྲིས་ཀྱི་ཞལ་སྐོང་།
ཙམ་ཞུས་པས་བདེ་རུ་སོང་། དེ་ནུབ་མནལ་ལམ་དུ་རིག་འཛིན་ཆེན་པོས་ཁྱུར་མིད་བྱས། ལྟོ་
བར་ཅུང་ཟད་བཞུགས། གསང་ལམ་ནས་ཐོན་པ་ཞིག་རྨིས། མནལ་སད་ཙ་ན་བསྙུང་གཞི་
ཐམས་ཅད་སྦྲུལ་ཤུན་བརྗེས་པ་ལྟར་དྭངས་འདུག །ཐུགས་ལ་རྨི་ལམ་རང་ཡིན་ནམ། དེ་སྔ་ཕན་
མདོ་ལེའི་སྟེང་ན་མཁྱོགས་བྱས་ཏེ་ཁྱེར་བ་མ་གཏོགས་མེད་དགོངས་ནས། ཧར་གྱིས་བཞེངས་ཏེ་
གོམ་པ་ལྔ་དྲུག་ཙམ་གྱི་སྐོར་ལ་ཕེབས་པས་ཐོགས་མེད་དུ་ཕེབས་ཐུབ་པར་བྱུང་འདུག །ཤིན་
ཏུ་མཉེས་ནས་ནམ་འདི་ད་ལྟ་རང་ལངས་ན་དགའ་བ་ལ་ཨང་དགོངས་པ་ལས་མནལ་ཡེ་མ་བྱུང་། །
ནམ་ལངས་མ་ཐག་ཕེབས་པས་སྐས་གདང་དགུ་ཙམ་ཡོད་པ་དེར་ཡང་ཐོགས་མེད་དུ་ཕེབས་ཐུབ་
པ་བྱུང་བས། ཡབ་ཡུམ་སྐུ་འཁོར་ཐམས་ཅད་དགའ་ཞིང་ངོ་མཚར་ཟེར། ཡིད་བདེ་བར་གྱུར།
དེར་སྔ་སོར་རིག་འཛིན་ཆེན་པོས་གསུང་ངག་གནང་སྐབས་ཀྱང་བསྙུངས་ནས་ཞུ་མ་ནུས་པར།
ད་ལམ་འབྲས་ཞུ་ས་འཕེན་ཡུལ་ནཱ་ལེནྡྲར་རྡོ་རྗེ་འཆང་མཁྱེན་རབ་བྱམས་པ་ལས་ལྷག་པ་མི་འདུག་
དགོངས་ཏེ་ཐོག་མར་སྙན་འབུལ་དུ་ལན་གཅིག་བཅར། དེ་ནས་སླར་ཕེབས་ནས་ལམ་འབྲས་
སློབ་བཤད་དང་། ཚོགས་བཤད་གཉིས་ཀ་མྱོང་ཁྲིད་དུ་གསན། ལོ་གཅིག་ལྷག་ཙམ་བཞུགས།
སླར་ཡང་ལོ་བཅུ་གསུམ་བར་དུ་དབུ་སྔས་སྦྲེལ་ཏེ་བཞུགས། བཀའ་ཆོས་གནང་སྐབས་སུ་མཆོད་
དཔོན་དང༌། དབོན་ངག་དབང་མཁྱེན་བརྩེའི་ཡོངས་འཛིན་ལོ་བདུན་གྱི་བར་མཛད་ཅིང་།
ཆོས་གསན་རྒྱུའང་ལམ་འབྲས་ཚོགས་སློབ་བསྡོམས་པས་ཚར་བཅུ་གཉིས། རྡོར་ཕྲེང་ཚར་
བརྒྱད་སོགས་མདོར་ན་རྗེ་དེར་མངའ་བའི་ཟབ་ཆོས་ཐམས་ཅད་བུམ་པ་གང་བྱོར་གསན། སླར་
རྨོར་དགོན་པ། ར་སྨད། བཀྲ་ཤིས་ཆོས་སྡེ་སོགས་དགོན་པ་ཆེ་ཕྲ་མང་པོའི་མཁན་པོ་མཛད།
ལམ་འབྲས་སློབ་བཤད་གཙོར་གྱུར་གྱི་འཆད་སྤེལ་ནར་མར་གནང་ཞིང་། རྒྱལ་བསྟན་སྤྱི་དང་
ཁྱད་པར་གསང་ཆེན་སློབ་བཤད་པའི་བསྟན་པ་སྲིད་མཐར་མི་ཉམས་པའི་རྒྱུན་བཙུགས་ཏེ།
དགུང་ལོ་དོན་ལྔ་པ་ས་སྤྲེལ་ཟླ་བ་བཅུ་གཅིག་པའི་ཚེས་བཅུ་གཉིས་ལ་མཁའ་སྤྱོད་ཆེན་པོར་ཟང་
157



དཔལ་ས་སྐྱའི་རིག་མཛོད།
༧
ཐལ་དུ་གཤེགས་སོ།། །།
རྩོད་དུས་ཀྱི་རྡོ་རྗེ་འཆང་ཆེན་པོ་ཁྱབ་
བདག་གནས་གསར་བ་ནི། ཤིང་སྤྲེལ་ལོར་འ་
ཞྭ་རྒྱལ་པོའི་གདུང་དུ་འཁྲུངས། སྐུ་ཆུང་ངུའི་
དུས་ཕྱལ་གྱི་གནས་མ་བདེ་བར། རྡོར་ལེཊ་སྐུ་
ཕེབས་པ་ལ་ཞུས་པས་གྲིས་གཤགས་ཏེ་ནད་
བཏོན་ནས་ཟོས། ན་བཟའི་ཕྱི་ལ་ཕྱག་རྗེས་
ཤིག་བཏབ་སྟེ་བཞག་པས་མ་འགྱང་བར་རྨའང་
སོས་ཤིང་བསྙུངས་པ་ལེགས་པར་དྭངས། དེ་
ནས་བཀྲ་ཤིས་ཆོས་སྡེར་སྤྱན་དྲངས་ཏེ་མདོ་སྔགས་ ཀུ ན་དགའ་ལེགས་པའི་འབྱུང་གནས།
ཀྱི་གསན་སྦྱོང་རྣམས་རིམ་བཞིན་མཛད། རྨོར་ཆེན་རྡོ་རྗེ་འཆང་གི་དྲུང་ནས་དཀར་པོ་ལྷ་གསུམ།
བྲག་རྫོང་མ་ཕྱི་ནང་གསང་གསུམ། རྡོ་རྗེ་ཕྲེང་བ་དང་ལམ་འབྲས་སློབ་བཤད་ཚར་གཉིས་
རྣམས་གསན། གཞན་ཡང་ནཱ་རོ་མཁའ་སྤྱོད། གསེར་ཆོས་སྐོར། མགོན་པོ་ཆེ་ཆུང་སོགས་
ཚར་ལུགས་ཀྱི་ཟབ་ཆོས་རྣམས་རྫོགས་པར་གསན། ཀྱེ་རྡོ་རྗེའི་གཞི་བསྙེན་སོགས་གསར་རྙིང་
གི་ལྷ་མང་པོའི་གྲངས་དུས་ཀྱི་བསྙེན་པ་ཕུལ་ཕྱིན་པར་མཛད། རྒྱུན་དུ་བསྐྱེད་རྫོགས་ཀྱི་
ཉམས་ལེན་ལ་ཤིན་ཏུ་བྱང་བའི་སྟབས་ཀྱིས་མི་གཞན་ལ་གསུང་སྒྲོས་གནང་བའི་ཚེ་ནའང་།
དེའི་མིག་གི་རྒྱལ་མོའི་ནང་དུ་ཀྱེ་རྡོ་རྗེའི་རྟེན་དང་བརྟེན་པར་བཅས་པའི་དཀྱིལ་འཁོར་གསལ་
འདེབས་པར་ནུས་ལ། རྗེ་འདིས་གསུང་ངག་རིན་པོ་ཆེ་ཚར་བདུན་གནང་ཞིང་། ས་སྐྱར་
ཡབ་རྗེ་རྡོ་རྗེ་འཆང་ལ་ཞལ་གྱི་གསང་ཁྲིད་འབུལ་སྐབས་ཀྱེ་རྡོ་རྗེ་དང་། ཞལ་བྲམ་གཟུགས་
བཅས་གཟིགས་སྣང་ལ་བྱུང་བ་སོགས་ལྷག་པའི་ལྷ་དུ་མའི་ཞལ་གཟིགས་པའི་ལོ་རྒྱུས་མང་
།



གདམས་ངག་བྱུང་ཚུལ་ཟིན་བྲིས་ཀྱི་ཞལ་སྐོང་།
དུ་མཆིས། རིས་མེད་ཀྱི་ཆེ་རྒུ་ཀུན་གྱི་ཞབས་ཟུང་གཙུག་ཏུ་མཆོད་ཅིང་། དབུས་གཙང་
ཁམས་གསུམ་དུ་ཟབ་རྒྱས་ཆོས་ཀྱི་རྒྱུན་བཟང་མི་ཉམས་དབྱར་མཚོ་ལྟར་སྤེལ་བར་མཛད་དེ།
དགུང་ལོ་ང་བདུན་པ་ལྕགས་འབྲུག་ཟླ་བ་དྲུག་པའི་ཚེས་བཅུ་དྲུག་ལ་གཟུཊ་སྐུའི་བཀོད་པ་བསྡུ་
བའི་ཚུལ་བསྟན་ཏོ།། །།
རྗེ་དེ་ལ་ཐུགས་སྲས་དཔག་ཏུ་མེད་པ་
ཡོད་མོད། སློབ་བཤད་ཀྱི་བརྒྱུད་ཚུལ་འདི་
ལ་བཞུགས་པའི་མཁས་གྲུབ་དམ་པ་དཔལ་
ས་སྐྱ་པ་ཡབ་རྗེ་རྡོ་རྗེ་འཆང་ཀུན་དགའ་བློ་
གྲོས་ནི། མཚན་མཆོག་སུམ་ལྡན་འཁོན་གྱི་
གདུང་བརྒྱུད་དུ་ས་བྱ་ལོར་འཁྲུངས། སྐུ་ཆུང་
ངུ་ནས་ཡབ་རྗེ་བསོད་ནམས་རིན་ཆེན་ལས་
ལམ་འབྲས་སོགས་ཆོས་བཀའ་མང་དུ་གསན་
ཅིང་༑ འཕགས་པ་ཀླུ་སྒྲུབ་དང་གོང་མ་ལྔ་ ས་ཆེན་ཀུན་དགའ་བློ་གྲོས།
ཞལ་གཟིགས། སྤོས་རིང་ལ་སྐུ་ལྗིད་བཀལ་ཏེ་བར་སྣང་དུ་བཞུགས་པ་དང་། གུར་མགོན་ལྷ་
བརྒྱད་གཉན་མགོན་བཅས་ཡང་ཡང་གཟིགས་པ་སོགས་ངོ་མཚར་བའི་རྣམ་ཐར་བློ་ལས་འདས།
དེ་ནས་གནས་གསར་རྡོ་རྗེ་འཆང་རིགས་བདག་ཏུ་བཞེས་ཏེ་གསུང་ངག་སློབ་བཤད་གནད་སྨིན་
དང༌༑ གསེར་ཆོས་སྐོར་གྱི་དབང་རྗེས་གནང་། པོད་ལུང་། གུར་ཞལ་གྱི་དབང་རྗེས་གནང༌།
ཁྲིད༑ པོད་ལུང་ཚང་མ་སོགས་ས་སྐྱ་པའི་ཡབ་ཆོས་སྙན་བརྒྱུད་ཀྱི་གདམས་པ་མ་ལུས་པ་གསན་
བཞེས་གནང་ཞིང་ཐུགས་སུ་ཆུད་པར་གྱུར། ཀྱེ་རྡོར་གཞི་བསྙེན་ལན་གསུམ་གནང་བས་དངོས་
ཉམས་སུ་རྟེན་དང་བརྟེན་པར་བཅས་པའི་དཀྱིལ་འཁོར་ཡང་ཡང་གཟིགས། གསུང་ངག་
h



དཔལ་ས་སྐྱའི་རིག་མཛོད།།
ཚོགས་བཤད་ལན་མང་དང་། ལྷག་པར་ལྕགས་གླང་ལོར་གསུང་ངག་སློབ་བཤད་ཀྱི་ཁྲིད་ཤིན་
ཏུ་ཞིབ་ཅིང་རྒྱས་པ་གནང་། དེ་སྐབས་བདག་མེད་མའི་བྱིན་རླབས་ཀྱི་ཚེ་ནང་མཆོད་ཁོལ་ནས་
སྐྱ་ཐོལ་ཐོལ་ལུད་ཅིང་ལག་ཏུ་བླུགས་པའང་ཚ་དབལ་དང་བཅས་མི་ཚུགས་པ་ལྟ་བུ་བྱུང་བ་དང་། །
ངོར་ཆེན་རྡོ་རྗེ་འཆང་ཞལ་གཟིགས་ཤིང་། ཞལ་སློབ་བཞི། གདུང་བརྒྱུད་སོགས་འབྱུང་བར་
ལུང་བསྟན། བིར་སྲུང་ཕྱི་ནང་གནང་རྒྱུའི་གནམ་གང་གི་ཉིན། རྩིས་པ་གཞི་བྱེས་ཐམས་
ཅད་ཀྱིས་ཉི་འཛིན་ཡོད་པར་ཐག་བཅད། སྒོ་ཡིག་ཀྱང་སྦྱར་བས། རྗེ་ཉིད་ཀྱི་བཀའ་ལས།
དེ་རིང་ཉི་འཛིན་ཡོད་ངེས་དེ་བཞིན་ལ། ང་རྒད་པོ་རྣལ་འབྱོར་དབང་ཕྱུག་ཏུ་ལངས་རྒྱུ་ཡིན་
པས༑ ཁྱེད་རང་ཚོ་ཉི་འཛིན། རྩིས་པའི་སྒོ་ཡིག་དང་བཅས་པ་ལ་ལྟད་མོ་ལྟོས་ཨང་གསུངས་
ཏེ༑ སྒྲ་གཅན་ཉིན་མོར་བྱེད་པའི་ཕྱོགས་སུ་ཉེ་མི་ནུས་པར་བྱིན་གྱིས་བརླབས་པ་སོགས་
གྲུབ་པའི་མཚན་མ་བསམ་གྱིས་མི་ཁྱབ་པ་བསྟན་པར་མཛད། བསྟན་འཛིན་གྱི་སྐྱེས་བུ་དམ་པ་
རྣམས་ལ་དབང་རྗེས་གནང་ལུང་སོགས་གང་ལ་གང་དགོས་སུ་སྩལ་ནས་བསྟན་པ་སྲིད་མཐར་
རྒྱས་པའི་བྱ་བ་རྒྱ་ཆེན་པོ་མཛད་ནས། དགུང་ལོ་ང་ལྔ་པ་ཆུ་ཡོས་ཟླ་བ་ལྔ་པ་ཉིས་བརྩེགས་
ཀྱི་ཕྱི་མའི་ཚེས་གཉིས་ལ་གཟུགས་སྐུ་ཆོས་དབྱིངས་སུ་བསྡུ་བར་མཛད་དོ།། །། །
མགོན་དེས་རྗེས་སུ་བཟུང་བའི་སློབ་མའི་མཆོག་ནི་མཁན་ཆེན་བྱམས་པ་ནམ་མཁའ་འཆི་
མེད་དེ། སྔོན་གྱི་དུས་སུ་ཆོས་རྒྱལ་སྲོང་བཙན་སྒམ་པོའི་བླ་སྨན་མི་དགུའི་ཡ་གྱལ་བྲང་ཏི་རྒྱལ་
གཉེན་མཁར་ཕུག་ནས་བཟུང་དངོས་གྲུབ་བརྙེས་པའི་དམ་པའི་སྐྱེས་བུ་བར་མ་ཆད་པར་བྱོན་པའི་
རྒྱུད་དུ་སྐྱེས་ཏེ། སྔོན་གནས་རྗེས་སུ་དྲན་པ་སོགས་ཡོན་ཏན་བསམ་གྱིས་མི་ཁྱབ་པ་མངའ།
ཤྲཱི་ཨེ་ཝཾ་ཐར་པ་རྩེར་ཕེབས་ནས་ཕྱི་ནང་གི་རིག་གནས་དང་། ཀུན་ཏུ་དགོས་པའི་གཞུང་བདུན།
རྒྱུད་ཆུང་བཞི་སོགས་མདོ་སྔགས་ཀྱི་གཞུང་དུ་མ་ཐུགས་ལ་བཟུང་། ཁང་སར་མཁན་ཆེན་
ངག་དབང་ཆོས་སྐྱོང་བཟང་པོ་ལས་ལམ་འབྲས་ཚོགས་བཤད་གསན། དཔལ་ལྡན་ས་
160
།



གདམས་ངག་བྱུང་ཚུལ་ཟིན་བྲིས་ཀྱི་ཞལ་སྐོང་།།
སྐྱའི་མཁན་པོ་སྦྱིན་པ་བཀྲ་ཤིས་ལས་བསྙེན་རྫོགས་ཀྱི་སྡོམ་པ་ནོད། འཇམ་མགོན་ངག་དབང་
ཀུན་དགའ་བློ་གྲོས་ལས་ལམ་འབྲས་ཚོགས་སློབ་གཉིས་ཀྱིས་ཐོག་དྲངས་པའི་སྙན་བརྒྱུད་ཚད་
མ་བཞི་ལྡན་གྱི་གདམས་པ་མཐའ་དག་ལ་ཐོས་བསམ་སྒོམ་གསུམ་གྱིས་གཏན་ལ་ཕབ། ཕན་
ཁང་སྐུ་དབོན་དང་སྐྱོ་མདའི་བླ་མ་སོགས་ཡོངས་འཛིན་དམ་པ་བཅུ་ཕྲག་ལྔ་ལས་ལྷག་པ་ལ་ཟབ་རྒྱས་
ཀྱི་གདམས་པ་རྒྱ་མཚོ་ལྟ་བུ་གསན། ཕྱག་ལེན་
ཕྲ་མོ་ཙམ་ལའང་མ་འདྲེས་པར་སོ་སོའི་ལུགས་
བཞིན་མཛད། སློབ་དཔོན་ཆེན་པོ་པདྨ་ཀཱ་ར་
སོགས་ལྷག་པའི་ལྷས་ཞལ་གཟིགས། བྲག་ལ་
ཕུར་པ་བཏབ་པ་སོགས་གྲུབ་པའི་ས་ལ་བཞུགས་
པའི་མཚན་རྟགས་མངོན་སུམ་དུ་བསྟན། རྗེ་རྡོ་
རྗེ་འཆང་གི་ཁྲི་ལ་ཞབས་པད་བཀོད་དེ་ལོ་གྲངས་
དུ་མའི་བར་དུ་སྣོད་ལྡན་རྣམས་སྨིན་གྲོལ་ལ་བཀོད། མཁན་ཆེན་བྱམས་པ་ནམ་མཁའ་འཆི་མེད།
སྡེ་དགེ་ཆོས་རྒྱལ་ཆེན་པོའི་དབུའི་མཆོད་གནས་སུ་ཕེབས་ཏེ། ཕྱོགས་དེར་གཏོགས་པའི་ཨེ་
ཝཾ་པའི་རྗེས་འཇུག་ཆོས་གྲྭ་ཆེ་ཆུང་ཐམས་ཅད་ལ་དབང་ལུང་མན་ངག་གི་འཆད་སྤེལ་དང་། ཆོ་
གའི་ཕྱག་ལེན། རིམ་གཉིས་ཀྱི་རྣལ་འབྱོར་སོགས་བཤད་སྒྲུབ་ཀྱི་བསྟན་པ་འཁྲུལ་མེད་དུ་བསྐྱངས་
པའི་ཕྱག་རྗེས་ད་ལྟའི་བར་དུ་གནས་པ་ཁོང་གི་སྐུ་དྲིན་ཡིན། སྔ་ཕྱི་ཀུན་ཏུ་གསུང་ངག་ཚོགས་
བཤད་དུ་མ་དང་། སློབ་བཤད་ལན་གཉིས་ཀྱིས་མཚོན་པའི་ཟབ་རྒྱས་ཆོས་ཀྱི་གདམས་པ་དུ་
མ་བསྩལ་བས་བསྟན་འཛིན་གྱི་སྐྱེས་བུ་མང་དུ་བསྐྲུན་པའི་ངང་། རེ་ཞིག་ཞིང་འདིའི་གདུལ་བྱ་
དེ་ཙམ་དུ་གཟིགས་ནས། སྐུ་དབོན་རྣལ་འབྱོར་འཇམ་དཔལ་བཟང་པོ་དང་། ས་དབང་བླ་
ཆེན་སོགས་ལ་ཞལ་ཆེམས་ལྷུག་པར་བསྩལ་ཅིང་། དགུང་ལོ་ལྔ་བཅུ་རྩ་དྲུག་པར་ངོ་མཚར་



དཔལ་ས་སྐྱའི་རིག་མཛོད།
བའི་ལྟས་དུ་མ་དང་བཅས་ཏེ། སྐུའི་བཀོད་པ་བསྡུ་བའི་ཚུལ་བསྟན་པས། ཆོས་རྒྱལ་བླ་སློབ་
རྣམས་སྔར་ལས་ཀྱང་དད་མོས་ཇེ་ཆེར་གྱུར་ནས་གཤེགས་རྫོང་རྣམས་མཐར་ཕྱིན་པར་མཛད་
རྗེ་དེ་ཉིད་ཀྱི་དབོན་དང་ཐུགས་ཀྱི་སྲས་
སུ་གྱུར་པ་བདག་ཅག་གི་སྐྱབས་རྗེ་གཅིག་
ཆོག་རྒྱལ་པོ་རྡོ་རྗེ་འཆང་བྱམས་པ་ཀུན་དགའ་
བསྟན་འཛིན་ནི། རབ་བྱུང་བཅུ་གསུམ་པའི་
མེ་སྤྲེལ་ལོར་བྲང་ཏི་མཁས་པའི་རིགས་སུ་
འཁྲུངས༑ གཞོན་ནུའི་དུས་ནས་ཡོན་ཏན་དུ་
མས་བརྒྱན་ཅིང༌། བྱིས་པའི་སྤྱོད་པ་ལས་
འདས་ཏེ། ཨེ་ཝཾ་ཆོས་ལྡན་གྱི་བླ་བྲང་ཐར་
པ་རྩེར་ཕེབས་ཏེ། རྒྱུན་གྱི་བྱ་བ་ཆོས་སྤྱོད་ བྱམས་པ་ཀུན་དགའ་བསྟན་འཛིན། །
ནས་བརྩམས་ཏེ་ཀུན་ཏུ་དགོས་པའི་གཞུང་བདུན་སོགས་མདོ་སྔཊ་ཀྱི་གཞུང་ལུགས་ཆེན་པོ་རྣམས་
དཀའ་བ་མེད་པར་ཐུགས་སུ་ཆུད། རྡོ་རྗེ་འཆང་ནམ་མཁའ་འཆི་མེད་ལས་སྡོམ་པ་གསུམ་གྱི་
བཀའ་དྲིན་ནོས་ཏེ་ཐུབ་བསྟན་ཡོངས་རྫོགས་ཀྱི་བདག་པོར་གྱུར། སྐྱེ་བ་དུ་མར་བཅས་རང་
ཉེས་པའི་ཚོགས་ཀྱིས་མ་གོས་པའི་ཕྱིར་ཚུལ་ཁྲིམས་ཀྱི་དྲི་བསུང་ཞིམ་པོས་གར་བཞུགས་ཀྱི་ཕྱོགས་
ཐམས་ཅད་ཁྱབ་པ་ཀུན་གྱིས་མངོན་སུམ་དུ་གྱུར། ཡོངས་འཛིན་གྱི་བླ་མ་ཉི་ཤུ་རྩ་ལྔ་ལས་རྗེ་
བཙུན་ས་སྐྱ་པའི་སྙན་བརྒྱུད་ཀྱི་གདམས་པ་རྒྱ་མཚོ་ལྟ་བུར་གསན་པ་རྣམས་ཀྱང་ཚིག་དོན་དང་
ཕྱག་ལེན་ཕྲ་མོ་དག་ཀྱང་འཁྲུལ་མེད་དུ་མཁྱེན། དཔལ་ཀྱེ་རྡོ་རྗེའི་བསྙེན་པ་ལན་གཉིས་དང་།
མགོན་པོ་ཆེ་ཆུང་སོགས་ཀྱི་བསྙེན་པ་མཐར་ཕྱིན་པར་མཛད་པས་ཡི་དམ་ལྷས་དངོས་གྲུབ་ཀྱི་



གདམས་ངག་བྱུང་ཚུལ་ཟིན་བྲིས་ཀྱི་ཞལ་སྐོང་།
གནང་བ་དང་། ཆོས་སྐྱོང་སྲུང་མས་ཕྲིན་ལས་སྒྲུབ་པའི་མཚན་མ་མང་པོས་ཐུགས་རྒྱུད་གཏམས།
ཐུབ་དབང་གནས་བརྟན་བཅུ་དྲུག་དང་། སློབ་དཔོན་སངས་རྒྱས་གཉིས་པ་སོགས་ཀྱིས་དགྱེས་
པའི་འཛུམ་ཞལ་བསྟན། རྗེ་རྡོ་རྗེ་འཆང་གི་ཆོས་ཀྱི་ཁྲི་ལ་བགྲང་བྱ་དགུའི་བར་དུ་འཆད་རྩོད་རྩོམ་
གསུམ་དང༌། མཁྱེན་བརྩེ་ནུས་པའི་ཕྲིན་ལས་ཀྱིས་རྒྱལ་བ་གཉིས་པའི་བསྟན་པ་སྔར་ལས་
ཀྱང་རྒྱས་པར་མཛད། སྡེ་དགེ་ཆོས་རྒྱལ་ཆེན་པོས་ལན་གཉིས་ཀྱི་བར་དུ་སྤྱན་དྲངས་ཏེ་འབྲེལ་
ཚད་དོན་ལྡན་གྱི་ཕྲིན་ལས་བསྐྱངས། ཆོས་རྒྱལ་ཆེན་པོ་ལ་བསྙེན་པར་རྫོགས་པའི་དགེ་སློང་གི་
སྡོམ་པ་བསྩལ། སྔ་ཕྱིར་ལམ་འབྲས་ཚོགས་བཤད་ཚར་བཅུ་དང༌། སློབ་བཤད་ཚར་བཞི། རྡོ་
རྗེ་ཕྲེང་བ་ཚར་གཉིས་སོགས་ཆོས་ཀྱི་འཁོར་ལོ་བར་མེད་དུ་བསྐོར། གསུང་གི་གསང་བ་འཛིན་
པའི་ཐུགས་སྲས་ས་སྐྱ་བདག་ཆེན། ཡར་ཀླུང་མཆོག་སྤྲུལ། སྐུ་དབོན་རྣམ་གཉིས། ཐམས་ཅད་
མཁྱེན་པ་མཁྱེན་བརྩེའི་དབང་པོ། འཇམ་མགོན་ངག་དབང་ལེགས་གྲུབ། གནས་ལྔ་རིག་པའི་
པཎ་ཆེན་ཁུ་ནུ་ཤེས་རབ་རྒྱལ་མཚན། ས་དབང་བླ་ཆེན། མཁས་དབང་ཀུན་དགའ་དཔལ་
ལྡན་སོགས་མཁས་པའི་གཙུག་རྒྱན། གྲུབ་པའི་ཁྱུ་མཆོག་གསེར་ཕྲེང་ལྟ་བུ་ལ་སྨིན་གྲོལ་གྱི་
བཀའ་དྲིན་ཇི་སྙེད་བསྩལ། དཔལ་ལྡན་ས་ངོར་ཚར་གསུམ་གྱི་བསྟན་འཛིན་རྣམས་ཀྱི་གཙུག་ན་
སངས་རྒྱས་གཉིས་པ་ལྟར་མཛད། སྡེ་དགེའི་རྒྱལ་ཁབ་རྣམས་སུའང་ལུགས་གཉིས་ཀྱི་ཁྲིམས་
སྔ་མུ་ལས་བཟང་དུ་སོང་བ་སོགས་འགྲོ་ཕན་རྒྱ་ཆེན་མཛད། སླར་ཡང་ཨེ་ཝཾ་ཆོས་ལྡན་དུ་བྱོན་
ནས་བླ་བྲང་ཐར་པ་རྩེ་བའི་དབུ་འཕང་ཇེ་མཐོར་སོང་བ་འདི་རྗེ་རྡོ་རྗེ་འཆང་འདིའི་སྐུའི་བསོད་
ནམས་ལས་བྱུང་བ་ཀུན་གྱིས་མངོན་སུམ་དུ་གྱུར་ཅིང་། དེ་ནས་བཟུང་སྟེ་དགུང་གྲངས་གྱ་བདུན་
བར་ས་སྐྱར་བཀའ་ཆོས་ཕུལ་བར་ལན་གྲངས་འགའ་ཙམ་དང་། ཆབ་ཚན་དུ་རེ་ཟུང་ཕེབས་པ་མ་
གཏོགས། ཨེ་ཝཾ་རང་དུ་བཞུགས་འཇགས་ཀྱིས་བཤད་སྒྲུབ་རྣམ་པ་གཉིས་ཁོ་ནས་དུས་འདའ་
བར་མཛད། དེ་ནས་ལྗོངས་འདིའི་སྐྱེ་འགྲོའི་བསོད་ནམས་དེ་ཙམ་དུ་ཟད་པ་དང་། ཞིང་
162



དཔལ་ས་སྐྱའི་རིག་མཛོད། །
ཁམས་གཞན་གྱི་གདུལ་བྱར་གཟིགས་ནས་དགུང་གྲངས་གྱ་བདུན་པ་ཆུ་ཁྱི་ལོའི་ཧོར་ཟླ་དང་པོའི་
ནང་ནས་སྐུ་ཁམས་ཇེ་ཉོག་གི་ཚུལ་བསྟན་ཏེ། སྐབས་ཤིག་སྦྱོར་ལམ་རྩེ་མོ་ཐོབ་པའི་རྟགས་སུ་
ལུས་ལ་སྲིན་བུའི་རིགས་མེད་པ་དང་། སྦྱོར་ལམ་བཟོད་པ་ཐོབ་ནས་ངན་སོང་དུ་མི་འགྲོ་བར་
བཤད་པ་དང་། གཞན་ཡང་སྦྱོར་ལམ་དེ་དག་ཐོབ་པའི་རྟགས་སུ་ཇི་འདྲར་བཤད་པ་ཡོད་ཅེས་
ཡང་ཡང་བཀའ་འདྲི་བསྩལ་བར། བདག་ཅག་གི་རྡོ་རྗེ་འཆང་དེ་ཉིད་ཀྱིས་མངོན་རྟོགས་རྒྱན་གྱི་
འགྲེལ་པ་ལྡེབ་རེ་གཉིས་གཟིགས་རྟོག་ཕུལ་བས། དེ་ལའང་ཞིབ་པར་གཟིགས་པ་སོགས་ནན་
ཏན་ལྟ་བུར་མཛད་འདུག་པ་ནི། སྦྱོར་ལམ་དེ་དག་གང་རུང་ཞིག་ཐོབ་པར་ཞལ་གྱིས་བཞེས་པར་
ངེས་སོ། །ལོ་དེའི་ཟླ་བ་གསུམ་པའི་ཚེས་བཅོ་ལྔ་ལ་དེ་རིང་ཚེས་བཅོ་ལྔ་ཡིན་པས་སངས་རྒྱས་ཀྱི་
འཕེལ་གདུང་ཞིག་ཀྱང་གསོལ་དགོས་ཚུལ་གསུངས་པ་ལྟར་ཕུལ་བས་ཐུགས་སྨོན་དང་བཅས་ཏེ་
གསོལ་ནས། དེའི་ནུབ་མོ་ཞབས་སྐྱིལ་ཀྲུང་དང་། སྐུ་དྲང་པོར་བསྲངས། ཚེས་བཅུ་བདུན་ཉི་
མ་ཤར་ཙམ་ན་རྗེ་རང་གི་ཕྱག་མཛུབ་ནམ་མཁར་གཏོད་ཅིང་། སྐུ་འཁོར་བ་རྣམས་ལ་འདིར་
མ་སྡོད་ཅེས་པའི་བརྡ་མཛད། བདག་གི་འདྲེན་པ་དམ་པས་ད་ནི་ཞི་བར་གཤེགས་པ་ལགས་
པས་ཐུགས་དམ་གྱི་རིགས་ལ་མི་ལྷོད་པར་ཞུ། ཞེས་ལན་གསུམ་ཙམ་ཞུས་པས་དབུ་འགུགས་
ཙམ་ཞིག་མཛད་དེ་གཟུགས་སྐུའི་བཀོད་པ་དབྱིངས་སུ་བསྡུས་སོ། །དེའི་ཚེ་ནམ་མཁའ་ལ་འཇའ་
ཁ་དོག་སྣ་ཚོགས་ཤར་བ་སོགས་ངོ་མཚར་བའི་ལྟས་དུ་མ་གསལ། ཞག་གསུམ་གྱི་བར་དུ་སྐུའི་
གཟི་མདངས་རྒྱུན་བས་ལེགས་ཤིང་སྐུ་ཤ་དཀར་བ་དང༌། ཞལ་རས་ཀྱི་ངོས་སུ་གཉེར་མའང་
ཆེར་མེད་པའི་གཞོན་ཤ་ཆགས། ཞག་གསུམ་འགྲོ་མཚམས་ཞལ་མདངས་གློ་བུར་བ་དེ་ཡལ་
ནས་དབུ་མདུན་དུ་ཅུང་ཟད་གུག་པ་དང་། ཤངས་བུག་གཡས་ནས་བྱང་སེམས་དམར་པོ་ནར་
ཙམ་ཞིག་བབས་འདུག་པས། སླར་འོད་གསལ་ལས་ཟུང་འཇུག་གི་སྐུར་བཞེངས་ཏེ། དཔའ་
བོ་དང་རྣལ་འབྱོར་མ་བསམ་གྱིས་མི་ཁྱབ་པ་གངྒཱའི་ཀླུང་གི་བྱེ་མ་སྙེད་ཀྱི་གྲངས་དང་མཉམ་པ་
16.1



གདམས་ངག་བྱུང་ཚུལ་ཟིན་བྲིས་ཀྱི་ཞལ་སྐོང་།
རྣམས་ཀྱིས་མཆོད་པའི་ཁྱད་པར་སྣ་ཚོགས་པས་མཆོད་ཅིང་། སངས་རྒྱས་དང་བྱང་ཆུབ་སེམས་
དཔའི་ཚོགས་དཔག་ཏུ་མེད་པ་རྣམས་ཀྱིས་བཀྲ་ཤིས་པའི་ཆོ་ག་དང་བཅས་པའི་སྒོ་ནས་མཆོག་
གི་གྲོང་ཁྱེར་དུ་གཤེགས་ཏེ་རྡོ་རྗེ་འཛིན་པའི་ཡེ་ཤེས་ཀྱི་སྐུ་མངོན་དུ་མཛད་པར་གདོན་མི་ཟའོ། །
ཞུགས་ཕུལ་བའི་ཚེའང་སྐུ་ལས་ཡེ་ཤེས་ཀྱི་མེ་རང་འབར་དུ་གྱུར་ཅིང་། གདུང་གི་དུད་པའང་ནམ་
མཁའ་ལས་འཇའ་ཁ་དོག་སྣ་ཚོགས་འཁྲིགས་པ་དང་བསྡོངས་ནས་ཡལ་སོང་བས་ཀུན་གྱི་
སྙིང་ལ་དད་གུས་སྤྲོ་གསུམ་གྱི་རྦ་རླབས་ཆེས་ཆེར་གཡོས་པར་གྱུར་ཏོ། །རྗེས་ཀྱི་དགོངས་
རྫོགས་རིགས་སྤྱི་བླ་བྲང་ཆེན་མོའི་སྔར་ལམ་དང་བསྟུན་པ་གཟབ་རྒྱས་ཀྱི་ཚུལ་དུ་བདག་ཅག་
གི་འདྲེན་མཆོག་ངེས་པ་དོན་གྱི་རྡོ་རྗེ་འཆང་བྱམས་པ་ཀུན་དགའ་བསྟན་པའི་རྒྱལ་མཚན་གྱི་ཞལ་
སྔ་ནས་མཐར་ཕྱིན་པར་མཛད་དོ།། །།
རྗེ་དེ་ཉིད་ཀྱི་སྐུའི་དབོན་དང་ཐུགས་ཀྱི་
སྲས་སུ་གྱུར་པ་བདག་ཅག་གི་རྩ་བའི་ཡོངས་
འཛིན་ངེས་པ་དོན་གྱི་རྡོ་རྗེ་འཆང་བྱམས་པ་
ཀུན་དགའ་བསྟན་པའི་རྒྱལ་མཚན་ནི། རབ་
བྱུང་བཅུ་བཞི་པ་ས་གླང་ལོར་བྲང་ཏི་མཁས་
པའི་རིགས་སུ་ངོ་མཚར་བའི་ལྟས་དང་བཅས་
མཚན་དཔེའི་མེ་ཏོག་གསར་དུ་བཞད། གཞོན་
ནུའི་དུས་ནས་སེམས་ཅན་བསད་པའི་ཤ་ཁྲག་
གཟིགས་པ་ཙམ་གྱིས་སྙིང་རྗེ་ཆེན་པོས་སྤྱན་ བྱམས་པ་ཀུན་དགའ་བསྟན་པའི་རྒྱལ་མཚན། །
ཆབ་བསིལ་བ་དང་། དབེན་པའི་གནས་ལ་ཆེས་དགའ་བ། དབང་བསྐུར་ཆོས་འཆད་ལ་སོགས་
པ་དམ་པའི་བག་ཆགས་འདོར་མི་བཟོད་པ། རབ་ཏུ་བྱུང་བའི་ཕྱོགས་ལ་ཐུགས་ལྷག་པར་གཞོལ་
བྱ 165



དཔལ་ས་སྐྱའི་རིག་མཛོད།
བས་དགུང་ལོ་བཞི་པར་དཔལ་ཨེ་ཝཾ་ཆོས་ལྡན་དུ་ཕེབས། ཡི་གེའི་མ་མོ་ནས་བརྩམས་ཏེ་
ཨེ་ཝཾ་པའི་འདོན་ཚོགས། ཀུན་ཏུ་དགོས་པའི་གཞུང་བདུན་སོགས་ཐུགས་འཛིན་གནང་བར་
དུས་ཐུང་ངུས་དཀའ་བ་མེད་པར་ཁོང་དུ་ཆུད། འཁོར་བའི་ཕུན་ཚོགས་ལ་ཞེན་ལོག་གི་ངེས་
འབྱུང་དྲག་པོས་བརྟན་མཁས་ཀྱི་ཡོན་ཏན་ཡོངས་སུ་རྫོགས་པ་ཁུ་བོ་མཁན་ཆེན་བྱམས་པ་ཀུན་
དགའ་བསྟན་འཛིན་གྱིས་མཁན་པོ་དང་། རྣལ་འབྱོར་འཇམ་དཔལ་བཟང་པོས་ལས་ཀྱི་
སློབ་དཔོན་སོགས་ཀྱི་ཞལ་སྔ་ནས་ཚིགས་གསུམ་རིམ་ནོད་ཀྱིས་བསྙེན་པར་རྫོགས་པ་དགེ་སློང་
གི་དངོས་པོར་བསྒྲུབས། གནང་བཀག་གི་བསླབ་གཞི་ཕྲ་རགས་ཐམས་ཅད་སྤྱན་འབྲས་བཞིན་
བསྲུང་མཚམས་ལས་མི་འདའ། ཐེག་པ་ཆེན་པོའི་སེམས་བསྐྱེད་སྲོལ་གསུམ་གྱི་སྡོམ་པ་ཡང་
ནས་ཡང་དུ་བཞེས། ཇོ་བོ་བཀའ་གདམས་པའི་བཀའ་སྲོལ་བྱང་ཆུབ་ཀྱི་སེམས་རིན་པོ་ཆེ་ལ་
བློ་སྦྱོང་བའི་གཞུང་། གདམས་ངག །མན་ངག་གི་སྐོར་བཞུགས་སོ་ཅོག་གསན་ཅིང་ཐུགས་
དམ་གྱི་མཐིལ་དུ་མཛད། མཁན་ཆེན་རྡོ་རྗེ་འཆང་མཆེད་ཞལ་སོགས་ལས་རྒྱུད་སྡེ་བཞི་དང་
འབྲེལ་བའི་དབང་ཁྲིད་མན་ངག་གི་སྐོར་བཞུགས་སོ་འཚལ་གསན་པས་ཐུགས་རྒྱུད་ཡོངས་སུ་
གཏམས་པ་སོགས་སུམ་ལྡན་རྡོ་རྗེ་འཛིན་པ་ཆེན་པོར་གྱུར། ཉི་ཟླ་ལྟ་བུ་བཅུ་ཕྲག་རིག་པའི་
མ་ཧཱ་པཎྜི་ཏ་འཇམ་དབྱངས་མཁྱེན་བརྩེའི་དབང་པོ་དང་། འཇམ་པའི་དབྱངས་ངག་དབང་
ལེགས་གྲུབ་རྣམ་པ་གཉིས་ལས་སྒྲ་ཚད། སྙན་དངགས། སྡེབ་སྦྱོར། མངོན་བརྗོད། གསོ་རིག་
སོགས་ཕྱིའི་རིག་པ་ཆ་ལག་དང་བཅས་པ་གསན་པས་བཅུ་ཕྲག་རིག་པའི་མ་ཧཱ་པཎྜི་ཏ་ཞེས་
གྲགས་པའི་བ་དན་སྲིད་པའི་རྩེ་མོར་བསྒྲེངས། བཀའ་འགྱུར་རོ་ཅོག་དང་བསྟན་བཅོས་ལུང་
བཞུགས་ཚད། དུས་འཁོར། བརྟག་གཉིས། མཚན་བརྗོད་སོགས་རྒྱུད་ཀྱི་བཤད་བཀའ་
གྲགས་ཆེན་བཅོ་བརྒྱད་སོགས་དང་། བཀའ་གདམས་གསར་རྙིང་གི་གདམས་ངག་གཞུང་བེའུ་
བུམ་གྱི་རིགས་དུ་མ་གསན་པས་མདོ་སྔགས་ཀྱི་གླེགས་བམ་གཅིག་པུར་གྱུར། དེ་ལྟར་གསན་



གདམས་ངག་བྱུང་ཚུལ་ཟིན་བྲིས་ཀྱི་ཞལ་སྐོང་།
པ་ཙམ་དུ་མ་ཟད་ཉིན་མཚན་ཁོར་ཡུག་ཏུ་ཟབ་པ་དང་རྒྱ་ཆེ་བའི་ཆོས་ཚུལ་མཐའ་དག་ལ་གཟིགས་
རྟོག་རྒྱུན་མི་འཆད་པར་མཛད་པས་གྲུབ་མཐའ་རང་རང་གི་ལྟ་སྒོམ་གྱི་བཞེད་ཚུལ། ཕྱག་བཞེས་
ཀྱི་སྤྱོད་པ། མན་ངག་གི་གནད་གསང་། གྲུབ་མཐའི་ཁས་ལེན། གཞི་ལམ་འབྲས་བུའི་རྣམ་
གཞག་ལ་སོགས་པ་མ་འདྲེས་པར་གཟིགས་ཏེ། རྩོད་པ་དང་ཐེ་ཚོམ་གྱི་གནས་ལ་མི་འཇིགས་
པའི་སྤོབས་པ་རྙེད་པས་སྨྲ་བའི་ཁྱུ་མཆོག་ཆེན་པོར་གྱུར། རྡོ་རྗེ་འཆང་མཆེད་ཞལ་ལས་གསུང་
ངག་རིན་པོ་ཆེ་ཚོགས་སློབ་ཀྱིས་མཚོན་པའི་སྙན་བརྒྱུད་ཚད་མ་བཞི་ལྡན་གྱི་གདམས་པ་མཐའ་དག་
གསན་བསམ་མཐིལ་ཕྱིན་པར་མཛད། དེའང་གསན་ལོ་ཙམ་དུ་མ་བཞག་པར་ཕྱག་ལེན་ཕྲ་མོ་
ཚུན་ཆད་ཀྱང་བྱང་ཆུབ། འཆད་རྩོད་རྩོམ་གསུམ་གྱི་སྐབས་མ་གཏོགས་ཐུན་བཞིའི་རྣལ་འབྱོར་
ལས་ནམ་ཡང་མི་འདའ་བའི་ཚུལ་གྱིས་ཉམས་སུ་བླངས་པས་རིམ་གཉིས་ཀྱི་དྲོད་རྟགས་མངོན་
དུ་གྱུར། ཆོས་ཉིད་གཉུག་མ་ལྷན་ཅིག་སྐྱེས་པའི་ཡེ་ཤེས་རྗེན་པར་གཟིགས། ཆོས་ཅན་གྱི་
སྣང་བ་ཐམས་ཅད་ལྷའི་འཁོར་ལོར་ཤར། རྡོ་རྗེའི་ཆོས་སྐྱོང་རྣམས་ཀྱིས་བྲན་བཞིན་དུ་བྱ་བ་བྱེད།
གསུང་ངག་ཚོགས་བཤད་ཚར་བརྒྱད། སློབ་བཤད་ཚར་ལྔ་གཙོས་པའི་ཟབ་ཁྲིད། གཞན་
ཡང་ཁྲིད་བརྒྱ། རང་ལུགས་ཀྱི་ཁྲིད་ཆེན་བརྒྱད། ལམ་རིམ་དང་བློ་སྦྱོང་སོགས་ཐུན་མོང་དང་
ཐུན་མོང་མ་ཡིན་པའི་ཁྲིད་རིམ་མང་པོ། ངོར་དཀྱིལ་བདུན་ལན་གྲངས། རྡོ་རྗེ་ཕྲེང་བ། སྦྱོང་
རྒྱུད་ཚར་གཉིས། ཟུར་བཀའི་རིགས་མཐའ་ཀླས་པ་སོགས་ཀྱི་དབང་བཀའ་དཔག་ཏུ་མེད་པ། །
སྒྲུབ་ཐབས་རྒྱ་མཚོ་ཚར་གསུམ་གྱིས་གཙོས་པའི་རྗེས་གནང་གི་རིགས་ཤིན་ཏུ་མང་བ། གཞུང་
ལུགས་རྣམས་ཀྱི་བཤད་བཀའ། ཐུན་མོང་སྒྲ་སྙན་སོགས་ཀྱི་ཕྱག་ཁྲིད། བསྟན་འགྱུར་དང༌།
བོད་ཀྱི་ཤིང་རྟ་ཆེན་པོ་རྣམས་ཀྱི་གསུང་འབུམ་གཙོས་བཀའ་འབུམ་བེའུ་བུམ་གྱི་རིགས་ཏེ་རྒྱབ་
རྟེན་ལུང་གི་སྐོར་བགྲང་བ་ལས་འདས་པ་སོགས་ཟབ་ཅིང་རྒྱ་ཆེ་བའི་ཆོས་བཀའ་འཆད་སྤེལ་
ལ་རྟག་ཏུ་གཞོལ། རྨད་དུ་བྱུང་བའི་གསུང་རྩོམ་གྱི་རིགས་ཀྱང་པུསྟི་ཀ་ལྔ་ཙམ་བཞུགས།
167



དཔལ་ས་སྐྱའི་རིག་མཛོད།
གངས་ཅན་གྱི་ལྗོངས་འདིར་བཞུགས་སོ་འཚལ་གྱི་རྒྱུད་སྡེ་རིན་པོ་ཆེའི་ཤིང་རྟའི་སྲོལ་ཆེན་པོ་བཏོད།
གསུང་ལས་སྐྱེས་པའི་བསྟན་འཛིན་གྱི་སློབ་མའང་མཁས་ཤིང་དངོས་གྲུབ་བརྙེས་པ་མང་དུ་བྱོན་
ཅིང༑ དེ་དག་ལས་གྱེས་པའི་དངོས་སློབ་དང་ཉིང་སློབ་ཀྱི་ཚོགས་བགྲང་དུ་མེད་པར་བྱོན་པས་
དེང་སང་གི་སྐབས་འདིར་ས་ཆེན་པོ་འདི་ཡོངས་སུ་གང་སྟེ། ཐམས་ཅད་ཀྱིས་ཀྱང་བསྟན་པ་
རིན་པོ་ཆེ་ཕྱོགས་ཐམས་ཅད་དུ་སྤེལ་ཞིང་སྐྱེ་རྒུ་མ་ལུས་པ་མངོན་མཐོ་དང་ངེས་ལེགས་ཀྱི་གོ་
འཕང་མཐོན་པོར་སྦྱོར་བ་ལ་ཆེད་དུ་བརྩོན་པར་ལྷུར་བཞེས་པ་ཤ་སྟག་གོ །ཁྱད་པར་གསུང་
ངག་སློབ་བཤད་ཀྱི་བསྟན་པ་གཏོད་ཅིང་ཐུགས་ཀྱི་སྲས་སུ་གྱུར་པ་ནི། ཁང་སར་མཁན་ཆེན་
འཇམ་པའི་དབྱངས་ངག་དབང་བསོད་ནམས་རྒྱལ་མཚན་དང་། མཁན་ཆེན་སྨྲ་བའི་ཉི་མ་འཇམ་
དབྱངས་ཤེས་རབ་རྒྱ་མཚོ། ཕན་ཁང་མཁན་རིན་པོ་ཆེ་ཕྱིར་མི་ལྡོག་པའི་བྱང་ཆུབ་སེམས་དཔའ་
ཆེན་པོ་དཔལ་ལྡན་བློ་གྲོས་རྒྱལ་མཚན། སྐུའི་གཉེན་དུ་གྱུར་ཅིང་སྐུ་ཚེ་རིལ་པོར་མཉེས་པ་
གསུམ་གྱིས་སྲི་ཞུ་སྒྲུབ་པ་མཁན་ཆེན་འཇམ་དབྱངས་རིན་ཆེན་རྡོ་རྗེ། སྨྲ་བའི་ཁྱུ་མཆོག་ཆབ་
མདོ་རྒྱ་སྤྲུལ་རིན་པོ་ཆེ་འཕགས་མཆོག་ཐུབ་བསྟན་འཇིགས་མེད་ཆོས་ཀྱི་དབང་ཕྱུག །ཀུན་
མཁྱེན་བུ་སྟོན་རིན་པོ་ཆེའི་བསྟན་འཛིན་གྱི་སྐྱེས་བུ་རི་ཟུར་བླ་མ་རིན་ཆེན་བློ་བཟང་མཁྱེན་རབ།
མངའ་རིས་ཆོས་རྗེ་སྙན་བརྒྱུད་བསྟན་པའི་སྲོག་ཤིང་ཀུན་དགའ་འཇམ་དབྱངས། གནས་ལྔ་རིག་
པའི་མ་ཧཱ་པཎྜི་ཏ་འཇིགས་མེད་དཔལ་ལྡན་གཙོས་སྔ་ཕྱིར་མཁས་པའི་གཙུག་རྒྱན། གྲུབ་པའི་ཁྱུ་
མཆོག་བརྒྱ་སྐོར་ཙམ་དང་། ལུགས་གཉིས་ཀྱི་ཐ་ཤལ་བ་བདག་ལྟ་བུའང་སྐལ་བ་བཟང་པོའི་
གྲལ་མཐར་ཚུད་པ་སྟེ། དེ་རྣམས་ཀྱི་ནང་ནས་འགའ་ཞིག་ནི་བསྒོམས་པས་གྲུབ་འབྲས་མངོན་
དུ་གྱུར་ལ། བསྟན་འཛིན་གྱི་སྐྱེས་བུ་རྣམས་ཀྱིས་ནི་སློབ་བཤད་ཀྱི་བསྟན་པ་ཉི་མ་ཤར་བ་ལྟར་
གསལ་བར་མཛད་དོ། །དུས་དེ་ཙམ་ན་སྟོད་མངའ་རིས་སྐོར་གསུམ། བར་དབུས་གཙང་རུ་
བཞི༑ སྨད་མདོ་ཁམས་སྒང་དྲུག་གི་སའི་ཆ་ཐམས་ཅད་ཞལ་སློབ་ཀྱིས་གང་བ་རྣམས་ཀྱིས་ནི་
ཀྱ



གདམས་ངག་བྱུང་ཚུལ་ཟིན་བྲིས་ཀྱི་ཞལ་སྐོང་།
ཨེ་མ་བདག་ཅག་ས་ལ་སངས་རྒྱས་དངོས་སུ་བྱོན་པ་ལྟ་བུའི་ཞལ་གྱི་བདུད་རྩི་མྱོང་བ་འདི་ལྟ་བུ་
ནི་སྔོན་བཅོམ་ལྡན་འདས་ཀྱིས་འཁོར་ལྔ་སྡེ་བཟང་པོ་དང་འདྲ་བས་ཨ་ལ་ལའོ་ཞེས་པའི་སྒྲས་
ཕྱོགས་ཀྱི་ཁོར་ཡུག་འགེངས་པ་ཙམ་དུ་གྱུར་ཏོ། །དེ་ལྟར་སྐུ་ཚེ་རིལ་པོར་བཤད་སྒྲུབ་གཉིས་ཀྱི་
སྒོ་ནས་བསྟན་པ་རིན་པོ་ཆེ་ཕྱོགས་ཐམས་ཅད་དུ་སྤེལ་ཏེ། གདུལ་བྱ་རྟག་འཛིན་ཅན་རྣམས་
ཆོས་ལ་བསྐུལ་བ་དང་། འཇིག་རྟེན་གྱི་ཁམས་གཞན་གྱི་གདུལ་བར་བྱ་བ་རྣམས་དུས་ལ་
བབ་པར་གཟིགས་ནས་དགུང་གྲངས་ཞེ་གཉིས་བཞེས་པ་ལྕགས་རྟ་ཟླ་བ་དགུ་པ་ཕྱི་མའི་ཚེས་
བཞིའི་ཉི་དྲོས་སུ་བླ་མ་རིན་ཆེན་འབྱུང་ལྡན་གྱི་སྟབས་སུ་བཞུགས་ཏེ། དབང་བཞིའི་བརྡ་
ཐུན་མོང་མ་ཡིན་པ་རྣམས་མཁའ་འགྲོ་མར་བསྟན་ནས་གཟུགས་སྐུའི་བཀོད་པ་དབྱིངས་སུ་བསྡུས་
ཤིང༑ དེའི་མོད་ལ་ཞལ་གྱི་དཀྱིལ་འཁོར་སྔར་ལས་གསལ་ཞིང་སྐུ་ལུས་གཟི་བརྗིད་དང་ལྡན་
པ་སོགས་བླ་ན་མེད་པའི་ཡེ་ཤེས་ཀྱི་བདུད་རྩི་ཐོབ་པའི་གང་ཟག་རྣམས་ཀྱི་དབང་པོ་ཡོངས་སུ་
གསལ་ཞིང་བཞིན་གྱི་མདོག་ནི་དག་ལ། པགས་པའི་མདོག་ནི་དཀར་བ་ལ་སོགས་པ་སྔར་
ལས་གནས་ཡོངས་སུ་འགྱུར་བར་གསུངས་པ་དང་ཚུལ་མཚུངས་པར་གྱུར་ཏོ། །གློ་བུར་དུ་ཆར་
ཟིམ་བུའི་རྒྱུན་དང་། འཇའ་སྤྲིན་ངོ་མཚར་བ་མང་པོ། ཁྱད་པར་ཤར་ཕྱོགས་ནས་མཆོད་རྟེན་གྱི་
དབྱིབས་ཅན་གྱི་སྤྲིན་བྱུང་། ཚེས་བརྒྱད་ཀྱི་སྔ་དྲོར་ཞིབ་ཏུ་མཇལ་བ་ན་ཤངས་བུག་གཉིས་ནས་
བྱང་སེམས་དཀར་པོ་བབས་པས་སྐུ་ལུས་ཐམས་ཅད་ཁྱབ་པ་ནི་འཆི་བ་འོད་གསལ་ཆོས་ཀྱི་སྐུ་
ལས་སླར་ཡང་ཟུང་འཇུག་ལོངས་སྤྱོད་རྫོགས་པའི་སྐུར་བཞེངས་ཏེ་ས་བཅུའི་བྱང་ཆུབ་སེམས་
དཔའ་རྣམས་ལ་ཐེག་པ་ཆེན་པོའི་ཆོས་ཀྱི་འཁོར་ལོ་རྒྱུན་མི་འཆད་པར་བསྐོར་བའི་རྟགས་སུ་
མངོན་ནོ། །ཟླ་བ་བཅུ་པའི་ཚེས་ལ་གདུང་ཞུགས་སུ་ཕུལ་བར་མེ་རང་འབར་དུ་གྱུར། དེར་ཡང་
མཆོད་རྫས་ཀྱི་དབྱིབས་འདྲ་བའི་འཇའ་སྤྲིན་དང་། དྲི་བཟང་གིས་ཕྱོགས་ཀུན་ཁྱབ་པ་སོགས་
འཇིག་རྟེན་དང་འཇིག་རྟེན་ལས་འདས་པའི་ལྟས་དང་ཆོ་འཕྲུལ་བསམ་གྱིས་མི་ཁྱབ་པ་མངོན་
དུ 169



དཔལ་ས་སྐྱའི་རིག་མཛོད། །
དུ་བསྟན། རྗེས་ཀྱི་དགོངས་རྫོགས་རིགས་སྤྱི་བླ་བྲང་ཆེན་མོའི་སྔར་ལམ་དང་བསྟུན་པ་གཟབ་
རྒྱས་ཀྱི་ཚུལ་དུ་ཐུགས་སྲས་འཇམ་དབྱངས་རིན་ཆེན་རྡོ་རྗེས་གཙོས་ལས་འཛིན་རྣམས་ཀྱིས་བཀའ་
དྲིན་དྲན་པའི་དད་གུས་ཀྱི་སྒོ་ནས་འབད་རྩོལ་ཆེན་པོས་བསྒྲུབས་ཏེ། དགོངས་པ་རྫོགས་པའི་
ཐབས་ཚུལ་སྒོ་ཐམས་ཅད་ནས་ལྷུར་བཞེས་པར་མཛད་དོ། །དེ་ལྟར་གསུང་ངག་སློབ་བཤད་
ཀྱི༑ ༑བླ་མ་ཚད་མར་བྱ་བའི་ཕྱིར། །རྣམ་ཐར་མདོར་བསྡུས་བཀོད་པའི་དགེས། །བླ་མའི་
ལམ་གྱིས་གྲོལ་གྱུར་ཅིག །ཅེས་གསུང་ངག་རིན་པོ་ཆེ་ངོར་ལུགས་ཐུན་མོང་མིན་པ་སློབ་བཤད་
ཀྱི་བླ་མ་བརྒྱུད་པའི་རྣམ་ཐར་ཞལ་སྐོང་བདག་ཆེན་རྡོ་རྗེ་འཆང་ནས། རྡོ་རྗེ་འཆང་བྱམས་པ་
ཀུན་དགའ་བསྟན་འཛིན་གྱི་རྣམ་ཐར་ཕྱེད་ཙམ་བར་མདོ་སྔགས་སྨྲ་བའི་ཁྱུ་མཆོག་ཤར་ཆོས་རྗེ་
ཀུན་དགའ་དཔལ་ལྡན་གྱིས་མཛད་པ་ལ། དེའི་འཕྲོས་དང༌། ངེས་པ་དོན་གྱི་རྡོ་རྗེ་འཆང་བྱམས་
པ་ཀུན་དགའ་བསྟན་པའི་རྒྱལ་མཚན་གྱི་རྣམ་ཐར་མདོར་བསྡུས། དབུ་བྱང་། མཆོད་བརྗོད།
སྦྱར་བྱང་བཅས་བློ་གཏེར་དབང་པོས་ལུང་སྤེལ་གྱི་སྲི་ཞུར་རློམས་ནས་གསར་སྤེལ་བགྱིས་པའི་
དགེ་བས་བདག་སོགས་འགྲོ་ཀུན་རྗེ་བཙུན་རྡོ་རྗེ་འཆང་དེ་ཉིད་ཀྱིས་སྐྱེ་བ་ནས་ཚེ་རབས་ཐམས་
ཅད་དུ་རྗེས་སུ་འཛིན་པའི་རྒྱུར་གྱུར་ཅིག །སརྦ་མངྒལཾ།། །།
170



སྤྱིའི་གཉིས་པ། བྱུང་བའི་ཆོས་ལ་བཤད་སྒྲུབ་བྱ་ཚུལ་གྱི་ཟིན་བྲིས།
གཅིག བཤད་བྱའི་ཆོས་ངོས་བཟུང་བ། །
གསུང་ངག་རིན་པོ་ཆེ་ལམ་འབྲས་བུ་དང་བཅས་པའི་ཁོག་ཕུབ་ཀྱི་རྣམ་བཤད་ལས། བྱུང་
བའི་ཆོས་ལ་བཤད་སྒྲུབ་བྱ་ཚུལ་གྱི་ཟིན་བྲིས་ཁའུ་བྲག་རྫོང་པའི་བཞེད་པ་མ་ནོར་བ་བན་རྒན་
མཁྱེན་བརྩེའི་ཉམས་ལེན་བཞུགས་སོ། ། ༈ དུས་གསུམ་གྱི་སངས་རྒྱས་ཐམས་ཅད་ཀྱི་ངོ་བོར་
གྱུར་པ་རྗེ་བཙུན་རྡོ་རྗེ་འཆང་ཚར་ཆེན་ཆོས་ཀྱི་རྒྱལ་པོ་སྐུ་དྲིན་མཚུངས་པ་མ་མཆིས་པའི་ཞལ་
སྔ་ནས་ཀྱི་ཞབས་ཀྱི་པདྨོ་ལ་དུས་ཐམས་ཅད་དུ་ཕྱག་འཚལ་ཞིང་སྐྱབས་སུ་མཆིའོ། །བརྩེ་བ་
ཆེན་པོས་རྗེས་སུ་ཟུང་དུ་གསོལ། དཔལ་ལྡན་རང་བཞིན་རྣམ་དག་བློ་གྲོས་འཁོར་འདས་ཀུན་
ཁྱབ་འོད་གསལ་བ། །སྨིན་བྱེད་དབང་བཞིའི་རྒྱ་མཚོ་ལས་འཁྲུངས་གྲགས་ཆེན་རིམ་གཉིས་
དཀྱིལ་འཁོར་རྒྱས། །དམ་ཚིག་སྡོམ་པའི་ཟེར་ཕྲེང་གིས་འཁྱུད་དངོས་གྲུབ་པད་ཚལ་བཞད་པའི་
གཉེན། །སྐུ་བཞིའི་སྣང་བས་གདུལ་བྱའི་མུན་སེལ་བླ་མའི་ཞབས་ལ་སྤྱི་བོས་འདུད། །ཟུང་
འཇུག་འཁོར་ལོའི་ཁྱབ་བདག་དགྱེས་མཛད་དཔའ་བོར་བདག་མེད་ཡུམ་གྱིས་འཁྱུད། །གྲུབ་
པའི་འཁོར་ལོས་སྒྱུར་བའི་དབང་ཕྱུག་བིརླའི་ཞབས་ཞེས་ས་གསུམ་གྲགས། །འཁྲུལ་མེད་བསྟན་
པའི་མངའ་བདག་མཆོག་གྱུར་ས་སྐྱའི་བླ་ཆེན་བརྒྱུད་པར་བཅས། །ཀུན་འདུས་བླ་མ་ཚར་པ་
ཆོས་རྗེའི་ཞབས་སེན་སྤྱི་བོར་རྟག་བཞུགས་གསོལ། །གང་གི་ཆ་ཤས་ཕྲ་མོ་ཐོས་པས་ཐོགས་
མེད་རྨོངས་པའི་མུན་སེལ་ཅིང་
། །དེ་དོན་མ་ཡེངས་དྲན་པ་ཡིས་ཀྱང་རྒྱ་ཆེན་ཆོས་ཀྱི་སྣང་བ་
སྤེལ༑ ༑ལེགས་པར་བསྒོམས་ན་ཆེ་བ་སུམ་ལྡན་གོ་འཕང་ཚེ་འདིར་ངེས་སྩོལ་བའི། །བླ་མའི
གསུང་ལ་གུས་པས་བཏུད་དེ་བརྗེད་བྱང་སྙིང་པོ་འདི་བགྱིད་དོ། །སྤྱིའི་གཉིས་པ་བྱུང་བའི་ཆོས་
ལ་བཤད་ཉན་བྱ་བའི་ཚུལ་ལ། བཤད་བྱའི་ཆོས་ངོས་གཟུང་བ། འཆད་བྱེད་ཀྱི་མན་ངག་ངོས་



དཔལ་ས་སྐྱའི་རིག་མཛོད།
གཟུང་བ། དེས་དེ་ཇི་ལྟར་འཆད་པའི་ཚུལ་ལོ། །
དང་པོ་ནི། ལམ་འབྲས་བུ་དང་བཅས་པའི་མན་ངག་སྟེ། དེ་ལའང་། བརྗོད་བྱ་ཉིད་ལ་
གནས་ཚུལ་གྱི་ལམ་འབྲས་བུ་དང་བཅས་པ་དང་། རྗོད་བྱེད་གཞུང་གིས་བསྟན་ཚུལ་གྱི་ལམ་
འབྲས་བུ་དང་བཅས་པ་གཉིས། །
དང་པོ་ནི། དངོས་བསྟན་ལམ་འབྲས་བུ་དང་བཅས་པ། ལམ་རྒྱུ་དང་བཅས་པ།
ཤུགས་ཀྱིས་རྒྱུ་ལམ་དང༌། རྒྱུ་འབྲས་བུ་དང་བཅས་པ། འབྲས་བུ་རྒྱུ་དང་། འབྲས་བུ་ལམ་དང་
བཅས་པ་ལས། རྒྱུ་ལམ་དང་བཅས་པ་ནི། རྒྱུ་ལ་ལམ་གྱི་བྱེད་པ་འཇུག་རུང་དུ་གནས་པ། རྒྱུ་
འབྲས་བུ་དང་བཅས་པ་ནི། རྒྱུ་ལ་འབྲས་བུ་རང་བཞིན་གྱིས་ལྷུན་གྲུབ་ཏུ་གནས་པ་དེ། ས་བོན་
སྐྱོན་མེད་རྐྱེན་དང་འཕྲད་ན་འབྲས་བུ་མྱུ་གུ་སྐྱེ་རུང་དུ་ཡོད་པ་ལྟར། རྐྱེན་གདམས་ངག་དང་འཕྲད་
ན་འབྲས་བུ་སྐྱེ་རུང་དུ་གནས་པའོ། །ལམ་རྒྱུ་དང་བཅས་པ་ནི། ལམ་གྱི་དུས་ན་རྒྱུ་དྲི་མ་སྦྱོང་
རུང་དུ་གནས་ཏེ། དེ་ལྟར་མེད་ན་སྦྱང་གཞི་གང་གི་སྟེང་དུ་ལམ་གང་བསྒོམ་མི་ཤེས་ལ། ལམ་
འབྲས་བུ་དང་བཅས་པ་ནི། ལམ་གྱི་དུས་ན་འབྲས་བུ་ཐོབ་རུང་དུ་གནས་པ་ཡིན་ཏེ། དེ་ལྟར་
མིན་ན་ལམ་བསྒོམ་པ་དོན་མེད་དུ་འགྱུར་བས་སོ། །འབྲས་བུ་རྒྱུ་དང་བཅས་པ་ནི། འབྲས་བུའི་
དུས་ན་རྒྱུ་གནས་གྱུར་གྱི་ཚུལ་དུ་གནས་ཏེ། གསེར་འགྱུར་གྱི་རྩིས་ལྕགས་ཀྱི་ཁམས་ནག་པོ་
གསེར་དུ་འགྱུར་བ་ཡིན་གྱི། ལྕགས་གཏན་ནས་མེད་པར་གཏང་བ་མིན་པ་ལྟར། རྒྱུའང་འབྲས་
བུར་གནས་གྱུར་པ་ཡིན་གྱི། གཏན་ནས་མེད་པར་སོང་བ་མ་ཡིན་ལ། དེ་བཞིན་དུ་ལམ་གྱི་
ཡོན་ཏན་ཐམས་ཅད་ཡར་ལྡན་གྱི་ཚུལ་དུ་ཚང་བས་ན་འབྲས་བུ་ལམ་དང་བཅས་པ་ཞེས་
གསུངས་ཏེ། མདོར་ན་དེ་དག་ཐམས་ཅད་རང་སེམས་སྤྲོས་བྲལ་གཅིག་ཉིད་རྣམ་པ་དེ་དང་དེར་
ཤར་བ་ཡིན་གྱི། སེམས་ལས་ལོགས་སུ་གྲུབ་པ་མེད་ལ། སེམས་དེ་ཉིད་གནས་སྐབས་ཀྱི་དབང་
གིས་རྣམ་པ་སོ་སོར་ཤར་ཡང་། ངོ་བོ་བཟང་ངན་དུ་གྲུབ་པ་མེད་དེ། དཔེར་ན་ཟངས་ཀྱི་དངོས་
པའི



བྱུང་བའི་ཆོས་ལ་བཤད་སྒྲུབ་བྱ་ཚུལ་གྱི་ཟིན་བྲིས།
པོ་གཅིག་ཉིད་ཁྱི་ཕྲུ་བྱེད་པའི་ཚེ་དམན་པའི་གནས་དང་སྐྱུགས་བྲོ་བའི་ཡུལ་དུ་བྱེད་ལ། ཟངས་དེ་
ཀ་རྐང་གདུབ་ལག་གདུབ་ལ་སོགས་རྒྱན་ནམ། རྒྱལ་པོའི་གསོལ་སྡེར་ལྟ་བུར་བྱས་པའི་ཚེ་
སྐྱུག་བྲོ་བའི་སྣང་བ་མེད་པའི་སྟེང་དུ། མཛེས་པ་དང་ཡ་མཚན་པའི་གནས་སུ་བྱེད། དེ་ཀ་
སངས་རྒྱས་ཀྱི་སྐུ་ལྟ་བུ་བཅོས་ནས་རབ་ཏུ་གནས་པར་བྱས་པའི་ཚེ་ཕྱག་མཆོད་ཀྱི་ཡུལ་དང་། དེ་
ལ་བརྟེན་ནས་བསོད་ནམས་ཀྱི་ཚོགས་གསོག་པའི་ཡུལ་དུ་བྱེད་མོད། གནས་སྐབས་ཀྱི་རྣམ་
པ་མཆོག་དམན་དེ་ལྟར་སྣང་ཡང་། ཟངས་ཁོ་རང་གི་ངོ་བོ་བཟང་དུ་སོང་བ་ཅུང་ཟད་ཀྱང་མེད་
པ་དང་མཚུངས་པ་ཡིན། དེས་ན་གཞི་ལམ་འབྲས་གསུམ་དབྱེར་མེད་ཟེར་བའང་། གཞི་ལམ་
ཡིན༑ ལམ་འབྲས་བུ་ཡིན་ཟེར་བ་མ་ལྟ་བུ་ཡིན་གྱི། གཞི་དུས་ཀྱི་སངས་རྒྱས་རང་ངོ་མ་ཤེས་
པ་གློ་བུར་གྱི་དྲི་མས་བསྒྲིབས་པ་དེ་ཉིད། ལམ་དུས་ཀྱིས་སྦྱངས་པས་དྲི་མ་དང་བྲལ་ནས་རང་ངོ་
ཤེས་པ་ལ་འབྲས་བུའི་མིང་གིས་བཏགས་པ་སྟེ། གཞི་ལམ་འབྲས་གསུམ་དབྱེར་མེད་དོན་སྨྲ་བ། །
འཁོན་གྱི་རིགས་ཅན་ཤཱཀྱའི་སྲས་པོ་མཆོག །རྡོ་རྗེའི་རིགས་སྐྱེས་ཀུན་དགའ་རྒྱལ་མཚན་དཔལ། །
བཟང་པོ་ལས་གཞན་དོན་མཐུན་སྨྲ་བ་སུ། །ཞེས་གསུངས་པའི་དོན་ཡང་དེ་ཡིན། དེས་ན་རྩ་
རྒྱུད་ལས། སེམས་ཅན་རྣམས་ནི་སངས་རྒྱས་ཉིད། །འོན་ཀྱང་གློ་བུར་དྲི་མས་བསྒྲིབས། །ཞེས་
པས་གཞི་དུས་ཀྱི་སངས་རྒྱས་ཡིན་པ་ལ་ཡིན་པར་ངོ་མ་ཤེས་པས་སངས་རྒྱས་ཀྱི་བྱ་བ་བྱེད་མི་
ནུས་སོ། །ཞེས་བསྟན། དེ་བསལ་ནས་ནི་ཞེས་པས་དྲི་མ་སྦྱང་བའི་ལམ་དང་སངས་རྒྱས་ཉིད་ཅེས་
པས་འབྲས་དུས་ཀྱི་སངས་རྒྱས་བསྟན་ཏེ། མདོར་ན་དངོས་བཏགས་མ་ཕྱེ་བའི་དབང་དུ་བྱས་ན་
རྒྱལ་ཚབ་དམ་པའི་ཁྱབ་མོ་ཆེར། གཞི་གྲུབ་ན་ཀྱེ་རྡོ་རྗེ་ཡིན་པས་ཁྱབ་མོད། དངོས་བཏགས་ཕྱེ་
བའི་ཚེ་དེ་ལྟར་མ་ཁྱབ་གསུངས། །
གཉིས་པ་བརྗོད་བྱེད་གཞུང་གི་བསྟན་ཚུལ་ལ། ལམ་གང་ཡིན་པ། འབྲས་བུ་གང་ཡིན་
པ༑ གཉིས་ཀ་ཚོགས་པའི་མིང་དོན་གང་ཡིན་པ་དང་གསུམ་ལས། དང་པོ་ལ། བགྲོད་བྱའི་ལམ་



དཔལ་ས་སྐྱའི་རིག་མཛོད། །
དང༑ བགྲོད་བྱེད་ཀྱི་ལམ་གཉིས། དང་པོ་ལ་ངོ་བོའི་སྒོ་ནས་འཇིག་རྟེན་དང་། འཇིག་རྟེན་
ལས་འདས་པའི་ལམ་གཉིས། དེའང་མཐོང་ལམ་ས་དང་པོའི་བདེན་པ་མ་མཐོང་བ་ཚུན་ཆད་
ནི་འཇིག་རྟེན་པ། དེ་ཕན་ཆད་ནི་འཇིག་རྟེན་ལས་འདས་པ་ཡིན་ལ། འཁོར་ལོ་འཆམ་
པ་དང་། འཁོར་ལོ་བསྐོར་བ་གཉིས། དྲོད་ཀྱིས་བསྡུས་པ་དང༌། རྟགས་ཀྱིས་བསྡུས་པ་སོགས་
བཅུ་གཉིས་ལས། འཁོར་ལོ་འཆམ་པ་ནི་འཇིག་རྟེན་པའི་ལམ་སྟེ། དཔེར་ན་ཤིང་རྟའི་འཁོར་
ལོ་བཅོས་མ་ཐག་པ་དེ་མ་བྱང་བའི་དབང་གིས་རེས་འབད་རྩོལ་གྱིས་དྲངས་ཀྱང་མི་འཁོར། རེས་
གང་བདེར་འཁོར་བ་བཞིན་དུ་འཇིག་རྟེན་པའི་ལམ་དུ་རྟེན་འཁོར་ལོ་བཞི་མ་བྱང་བའི་དབང་གིས་
རིམ་པ་ཡིན་མིན་དུ་སྐྱེ་བས་དྲོད་བྱུང་རྒྱལ་དུ་གཏོང་ཞེས་གསུངས་པ་ལྟར། རེས་ཏིང་ངེ་འཛིན་
རྩོལ་མེད་དུ་སྐྱེ། རེས་འབད་ཀྱང་མི་འབྱུང་བ་ལྟ་བུ་སྣ་ཚོགས་སུ་འབྱུང་། འཁོར་ལོ་བསྐོར་
བ་ནི་འཇིག་རྟེན་ལས་འདས་པའི་ལམ་སྟེ། ཤིང་རྟའི་འཁོར་ལོ་དེ་ལེགས་པར་བྱང་བའི་ཚེ་
གང་བཏང་བར་བདེ་བླག་ཏུ་འཁོར་བ་ལྟར། འཇིག་རྟེན་ལས་འདས་པའི་ལམ་དུ་རྟགས་གསུམ་
གྱིས་བསྡུས་པའི་ཉམས་ཐམས་ཅད་རིམ་པ་བཞིན་དུ་སྐྱེ་བའོ། །དེས་མཚོན་པའི་དྲོད་ཀྱིས་བསྡུས་
པ་ནི་འཇིག་རྟེན་པ། རྟགས་ཀྱིས་བསྡུས་པ་ནི་འདས་པ། ལྟ་བས་བསྡུས་པ་ནི་འཇིག་རྟེན་པ།
གྲུབ་མཐས་བསྡུས་པ་ནི་འདས་པ། ཡེ་ཤེས་འཇུག་ལྡོག་ནི་འཇིག་རྟེན་པ་སྟེ། ཡེ་ཤེས་ཅུང་
ཟད་ཤར། ཡང་འགྲིབ། ཡང་ཤར་བ་སྤྲིན་བར་གྱི་ཉི་མ་ལྟ་བུ་འབྱུང་ལ། རྣམ་རྟོག་འཇུག་
ལྡོག་ནི་འདས་པའི་ལམ་སྟེ། འཇིག་རྟེན་གྱི་རྣམ་རྟོག་ཅུང་ཟད་སྐྱེས་ཀྱང་དེ་མ་ཐག་འགག་པའོ། །
བླ་མ་ན་མི་འཕོ་བ་ནི་འཇིག་རྟེན་པའི་ལམ་སྟེ། སྲིད་མཐའ་མ་བཀག་ཙམ་མ་གཏོགས་ཕལ་
ཆེར་སོ་སོ་སྐྱེ་བོའི་བླ་མ་ཞིག་བསྟེན་པ་ཡིན་ལ། བླ་མ་ན་འཕོ་བ་ནི་འཇིག་རྟེན་ལས་འདས་
པའི་ལམ་སྟེ། བུམ་དབང་ས་དྲུག་ལ་སྤྲུལ་སྐུ། གསང་དབང་ས་བཞི་ལ་ལོངས་སྐུ། ཤེས་རབ་
ཡེ་ཤེས་ས་གཉིས་ལ་ཆོས་སྐུའི་བླ་མ་འབྱུང་བའོ། །དེ་དག་ཀྱང་ལམ་ལྟར་ན་ལྔ། ས་ལྟར་ན་ཕྱེད་



བྱུང་བའི་ཆོས་ལ་བཤད་སྒྲུབ་བྱ་ཚུལ་གྱི་ཟིན་བྲིས། །
དང་བཅུ་གསུམ། བྱང་ཆུབ་ཀྱི་ཕྱོགས་ལྟར་ན་སུམ་ཅུ་རྩ་བདུན་དུ་འདུ་བ་ཡིན་གསུངས། །
གཉིས་པ་བགྲོད་བྱེད་ཀྱི་ལམ་ནི། ལམ་རྒྱས་འབྲིང་བསྡུས་གསུམ་དང་། རབ་འབྲིང་ཐ་
གསུམ་གྱི། དང་པོ་ལམ་རྒྱས་པ་ལ་ཆོས་བཅོ་བརྒྱད། འབྲིང་པོ་ལ་ལྔ། བསྡུས་པ་ལ་གསུམ་
ལས༑ དང་པོ་ལ། གཞུང་ཚོམ་བུ་གསུམ་དུ་གནས་པའི་དང་པོ། འཁོར་འདས་ཐུན་མོང་
བའི་ལམ་ལ་སྣང་བ་གསུམ་དུ་བསྟན་པའི་ལམ། རྒྱུད་གསུམ་དུ་བསྟན་པའི་ལམ། ཚད་མ་བཞིར་
བསྟན་པའི་ལམ། གདམས་ངག་དྲུག་ཏུ་བསྟན་པའི་ལམ། སྙན་བརྒྱུད་བཞིར་བསྟན་པའི་ལམ།
རྟེན་འབྲེལ་ལྔར་བསྟན་པའི་ལམ། ཐབས་ཤེས་ཀྱི་ཕྱོགས་སུ་ལྷུང་བའི་རྣལ་འབྱོར་པའི་བར་
ཆད་བསྲུང་ཚུལ་བསྟན་པ་སྟེ་བདུན། དེ་དག་འཁོར་འདས་ཐུན་མོང་བའི་ལམ་དུ་འཇོག་པའི་
རྒྱུ་མཚན་དེ་འདྲ་རེ་རེས་གཞི་ལམ་འབྲས་བུའི་ཆོས་ཆ་ཚང་བ་རེ་སྟོན་པས་སོ། །གཉིས་པ་འཁོར་
ལོ་འཆམས་པ་འཇིག་རྟེན་པའི་ལམ་ལ་བདུན་ཏེ། ཏིང་ངེ་འཛིན་སྐྱེ་བའི་རྒྱུ་མདོར་བསྟན་པ། མདོར་
བསྟན་ནས་རྒྱས་པར་བཤད་པ། རེ་དོགས་དང་བྲལ་བའི་ལམ་བསྟན་པ། སད་པ་བཞིར་
བསྟན་པ། དྲན་པ་ཉེར་གཞག་རྒྱུར་བསྟན་པ། ཡང་དག་སྤོང་བ་བཞི་འབྲས་བུར་བསྟན་པ།
དེ་དག་གི་མཇུག་སྡུད་བསྟན་པའོ། །དེ་དག་ལ་འཇིག་རྟེན་པའི་ལམ་དུ་འཇོག་པའི་རྒྱུ་མཚན་
དེ་དག་གིས་འཇིག་རྟེན་པའི་ཏིང་ངེ་འཛིན་མ་སྐྱེས་པ་བསྐྱེད། སྐྱེས་པ་བོགས་འབྱིན་པ་ལ་
སོགས་པ་བྱེད་པའོ། །གསུམ་པ་འཁོར་ལོ་བསྐོར་བ་འཇིག་རྟེན་ལས་འདས་པའི་ལམ་ལ་བཞི་
སྟེ༑ བུམ་དབང་ས་དྲུག་ལ་འཁོར་འདས་དབྱེར་མེད། གསང་དབང་ས་བཞི་ལ་མ་འདྲེས་ལ་
ཡོངས་སུ་རྫོགས་པ། ཤེས་རབ་ཡེ་ཤེས་ས་གཉིས་ལ་བདེ་སྟོང་རྒྱ་ཆུང་ངུ་། བཞི་པ་ས་གཅིག་
ལ་བདེ་སྟོང་རྒྱ་ཆེན་པོ་སྟེ་གྲུབ་མཐའ་བཞིས་བསྡུས་པའོ། །གཞུང་བཤད་ཕལ་ཆེར་དུ། རྒྱུ།
རྟགས། འབྲས་བུ། ས་མཚམས་བཞིས་བསྡུས་པ་གཉིས། གང་རུང་དེ་དག་ལ་འདས་པར་འཇོག་
པའང། འདས་པའི་ཏིང་ངེ་འཛིན་བསྐྱེད་པ་སོགས་བྱེད་པའོ། །དེ་ལྟར་ན་བཅོ་བརྒྱད་དོ། །
70/



དཔལ་ས་སྐྱའི་རིག་མཛོད།
གཉིས་པ་ལམ་འབྲིང་པོ་ལ་ལྔ་སྟེ། ཏིང་ངེ་འཛིན། དེའི་རྒྱུ་དང་། དེའི་ཕན་ཡོན། དེའི་བར་
ཆད༑ དེའི་ས་མཚམས་བསྟན་པའོ། །ལམ་བསྡུས་པ་ལ་གསུམ་སྟེ། ངོ་བོ་གང་ཡིན་པ། རང་
བཞིན་གང་ཡིན་པ། མཚན་ཉིད་གང་ཡིན་པའོ། །གཉིས་པ་རབ་འབྲིང་ཐ་གསུམ་བསྟན་པའི་ལམ་
ལ༑ སྤྱིར་རྒྱལ་པོ་ཨིནྡྲ་བྷཱུ་ཏི་ལྟ་བུ་དབང་དུས་སུ་གྲོལ་བའི་གང་ཟག་ནི་དབང་པོ་ཡང་རབ་ཅེས་
གསུངས་ཏེ། ལམ་འདི་དག་གང་གིས་ཀྱང་དཀྲི་བར་མི་འོས་པ་ཡིན་ལ། དེ་ལས་གཞན་
པའི་གང་ཟག་སྨིན་བྱེད་ཀྱི་དབང་ཚད་ལྡན་ཐོབ་པ་གཞིར་བྱས་ནས་དབང་ཐོབ་པའི་བླ་མ་ལ་སྐུ་
བཞི་ཡེ་ཤེས་ལྔ་ལྡན་དུ་ཐག་ཆོད། ཐེ་ཚོམ་དང་ཡིད་གཉིས་ཅུང་ཟད་ཀྱང་མེད་པར་ངེས་ནས།
ཉིན་མཚན་ངོ་མི་ཤེས་པའི་ཚུལ་དུ་གསོལ་བ་འདེབས་པར་བྱེད་པའི་གང་ཟག་དེ་དབང་པོ་རབ་
ཡིན་པས། དེ་ནི་ལམ་ཟབ་མོ་བླ་མའི་ལམ་གྱིས་གྲོལ་བ་ཞེས་བྱ་སྟེ། དམ་ཚིག་ཀྱང་རང་བསྲུང་
དུ་འགྱུར་ལ། བསྐྱེད་རྫོགས་ལ་སོགས་པའི་ལམ་གང་ལའང་འབད་རྩོལ་ཅུང་ཟད་ཙམ་ཡང་ལྟོས་
མི་དགོས་པར་གྲུབ་མཐའ་སྙོགས་པ་ཡིན་གསུངས། གཉིས་པ་འབྲིང་ནི། གང་ཟག་གིས་བླ་
མ་ལ་དད་གུས་སོགས་ཆེན་པོ་ཡོད་རུང་། སྐུ་བཞི་ཡེ་ཤེས་ལྔ་ལྡན་རང་དུ་ཐག་ཅུང་མ་ཆོད་པས་
གསོལ་བ་འདེབས་པ་ལ་བརྩོན་ཀྱང་བླ་མའི་ལམ་ཁོ་ནས་གྲོལ་བར་མི་ནུས་པའི་ཕྱིར་དབང་པོ་
འབྲིང་ཡིན་ལ། དེས་སྔར་གྱི་སྟེང་དུ་དམ་ཚིག་ཉི་ཤུ་བསྲུང་ཚུལ་རྣམ་པ་བཞིས་སྲོག་བཞིན་དུ་
གཅེས་པར་བསྲུངས་པས་མྱུར་དུ་འབྲས་བུ་ཐོབ་པ་ནི་འབྲིང་དམ་ཚིག་དང་སྡོམ་པའི་ལམ་ཞེས་
གསུངས། གསུམ་པ་ཐ་མ་ནི། དེ་ལྟར་དམ་ཚིག་སོགས་ཉེས་པ་ཕྲ་བས་མ་གོས་པ་ཅུང་མི་འབྱུང་
བ་ནི་དབང་པོ་ཐ་མ་ཡིན་པས། དེས་སྔར་གྱི་སྟེང་དུ་བསྐྱེད་རྫོགས་ཀྱི་རྣལ་འབྱོར་ཚུལ་ཇི་ལྟ་བར་
ཉམས་སུ་ལེན་དགོས་པ་ནི་ཐ་མ་ལུས་སོ་སོར་བརྟགས་པའི་འགོག་པ་ལ་རྟེན་འབྲེལ་ལྔས་བསྡུས་
པའི་ལམ་ཞེས་གསུངས་ཏེ། དེའི་གོ་དོན་རྒྱས་པར་འོག་ཏུ་འཆད་དོ། ། །
གཉིས་པ་འབྲས་བུ་གང་ཡིན་པ་ནི། ཆེ་བ་གསུམ་སྟེ། བདག་དོན་གྱི་ཆེ་བ་སྐུ་བཞི་ཡེ་
ངེ79



བྱུང་བའི་ཆོས་ལ་བཤད་སྒྲུབ་བྱ་ཚུལ་གྱི་ཟིན་བྲིས།
ཤེས་ལྔ་ལྡན། གཞན་དོན་གྱི་ཆེ་བ་ལོང་བས་མིག་ཐོབ་པ་ལ་སོགས་པ། བདག་གཞན་གཉིས་
ཀའི་ཆེ་བ་འཁོར་ཚོམ་བུ་གཅིག་དང་བཅས་ནས་འཚང་རྒྱ་བའོ། །
གསུམ་པ་གཉིས་ཀ་ཚོགས་པའི་མིང་དོན་ནི། ལམ་འབྲས་བུ་དང་བཅས་པའི་གདམས་
ངག ༑༡ འབྲས་བུ་ལམ་དང་བཅས་པའི་གདམས་ངག །༢ གཅིག་ཤེས་པས་མང་པོ་ཤེས་པའི་
གདམས་ངག །༣སྐྱོན་ཡོན་ཏན་དུ་སློང་བའི་གདམས་ངག །༤ བར་ཆད་དངོས་གྲུབ་ཏུ་ལེན་པའི་
གདམས་ངག །༥ཏིང་ངེ་འཛིན་ངོ་ཤེས་པས་བསམ་གཏན་གྱི་གེགས་སེལ་བའི་གདམས་ངག ། ༦
བར་ཆད་ངོ་ཤེས་པས་བདུད་ཀྱི་གེགས་སེལ་བའི་གདམས་ངག །༧ སྡེ་སྣོད་གསུམ་གྱི་དེ་ཁོ་
ན་ཉིད་ཤེས་པའི་གདམས་ངག །༨ གསེར་འགྱུར་གྱི་རྩི་ལྟ་བུའི་གདམས་ངག ། ༩ཡིད་
བཞིན་གྱི་ནོར་བུ་ལྟ་བུའི་གདམས་ངག །༡༠ སྐྱོན་ཡོན་ཏན་དུ་སློང་ཤེས་ཤིང་བར་ཆད་དངོས་
གྲུབ་ཏུ་ལེན་པའི་གདམས་ངག།༡༡ཅེས་བྱ་བ་ཁྱད་པར་འཕགས་ཚུལ་བཅུ་གཅིག་གམ། བཅུའམ།
བརྒྱད་དང་ལྡན་པ་སྟེ། མདོར་ན་གཞི་ལམ་འབྲས་བུའམ་འཁོར་འདས་ཀྱི་ཆོས་ཐམས་ཅད་ཚང་ལ་
མ་ནོར་བར་སྟོན་པ་འདི་ལ་ལམ་འབྲས་ཞེས་བྱའི། གཞན་བསྐྱེད་རྫོགས་ཀྱི་མན་ངག་ཟབ་མོ་ཇི་
སྙེད་པ་ཡོད་མོད། དེ་དག་ལ་མན་ངག་ཟབ་མོའམ། ཁྲིད་ཟབ་མོ་ཞེས་བྱའི། ལམ་འབྲས་བུ་དང་
བཅས་པ་ཞེས་པའི་མཚན་ཙམ་ཡང་མི་ཐོབ་པ་ཡིན་གསུངས། །
གཉིས། འཆད་བྱེད་ཀྱི་མན་ངག་ངོས་བཟུང་བ།
གཉིས་པ་འཆད་བྱེད་ཀྱི་གདམས་ངག་ནི། ཚད་མ་སྙན་བརྒྱུད་བཞི་ཡིས་སྤྲོས་པ་
གཅད། །ཅེས་གསུང་པས། གདམས་ངག་གི་སྤྲོས་པ་ཕལ་ཆེར་ཚད་མ་བཞི་དང་སྙན་བརྒྱུད་བཞིས་
གཅོད་པར་བྱེད་པ་ལ། དང་པོ་ནི། རྡོ་རྗེའི་ཚིག་རྐང་དུ། ཚད་མ་བཞིས་འབྲས་བུ་གཏན་ལ་
ཕབ་ནས། ཞེས་གསུངས་ལ། དེའང་གཞལ་བྱ་ལྐོག་གྱུར་ལ་ལུང་ཚད་མ་འཇུག་པས་དངོས་



དཔལ་ས་སྐྱའི་རིག་མཛོད། །
1:|:།
༣དང་༡༡5
སུ་འབྲས་བུ་གཏན་ལ་དབབ་པར་གསུངས་ཀྱང༌། ཤུགས་ལ་གཞི་ལམ་གཉིས་ཀྱང་གཏན་ལ་
འབེབས་ཏེ། རྗེ་བཙུན་ཆེན་པོས། ཆོས་ཀུན་ཚད་མ་བཞི་ཡིས་གཏན་ལ་དབབ། །ཅེས་གསུངས།
འདི་ལའང་གསུམ་སྟེ། ཚད་མའི་ངོ་བོ། གྲངས་ངེས། གོ་རིམ་མོ། །དང་པོ་ནི། འཇིག་རྟེན་གྱི་ཐ་
སྙད་དང༌། རྟོག་གེ་པ་རྣམས་ལ་གྲགས་པ་ལྟར་མི་བསླུ་བ་སྟེ། འདོད་པའི་དོན་གང་ཡིན་པ་དེ་
སྒྲུབ་པ་ལ་མི་བསླུ་བའམ། ཡང་དག་པ་ཞེས་བྱ་བའི་དོན་ཡིན་གསུངས། །
གཉིས་པ་གྲངས་ནི་བཞིར་ངེས་ཏེ། གང་ཞེ་ན། བཀའ་ཡང་དག་པའི་ཚད་མ་སོགས་བཞི་
པོ་འདི་ཡིན་ལ། དེ་ལྟར་ངེས་པའི་རྒྱུ་མཚན་གང་ཟག་གཅིག་སངས་རྒྱ་བའི་ལམ་གྱི་ཆོས་ཐམས་
ཅད་བཞི་པོ་དེར་འདུས་པས་དེ་ལས་མང་མི་དགོས་ཤིང་། ཉུང་ན་མི་འདུ་བའི་ཕྱིར་རོ། །འོ་ན་
དུས་འཁོར་ལས། རྡོ་རྗེ་ཐེག་པ་འདིར་རྐྱེན་རྣམ་པ་གསུམ་བཅོམ་ལྡན་འདས་ཀྱིས་གསུངས་ཏེ།
རེ་ཞིག་རྒྱུད་ཀྱི་རྐྱེན་དང་། དེ་ནས་བླ་མའི་རྐྱེན་དང་། དེ་ནས་བདག་ཉིད་ཀྱི་རྐྱེན་ནོ། །ཞེས་
གསུམ་དུ་བཤད་པ་དང་མི་འགལ་ལམ་ཞེ་ན། སྤྱིར་རྒྱུད་སྡེ་སོ་སོའི་དགོངས་པ་ཡིན་པས་གཅིག་
གི ས་གཅིག་དགག་མི་ནུས་ལ། འདིར་འགལ་བའང་མེད་དེ། གྲུབ་ཆེན་ཚད་ལྡན་ལས་
དངོས་སུ་ཐོབ་པའི་དབང་དུ་བྱས་ན་གསུམ་པོ་དེས་ཆོག་གི །བསྟན་བཅོས་ཚད་མར་སྒྲུབ་མི་
དགོས་ཏེ། གྲུབ་ཆེན་དེ་རང་གི་བཞེད་པ་ཕྱིན་ཅི་མ་ལོག་པ་ཤེས་ཕྱིན། དེས་མཛད་པའི་
བསྟན་བཅོས་ལ་རྩོད་པ་མི་དགོས་པས། ཤར་ཕྱོགས་ནག་པོ་པ་དང༌། ཌོམྦི་པ་ལྟ་བུ་ལ་ཚད་
མ་གསུམ་གྱིས་ཆོག་པ་ལྟར། དུས་འཁོར་དུའང་སངས་རྒྱས་སམ་གྲུབ་ཐོབ་ཚད་ལྡན་ལས་
དངོས་སུ་ཐོབ་པའི་དབང་དུ་མཛད། འདིར་བླ་མ་གཅིག་ནས་གཅིག་ཏུ་བརྒྱུད་པ་ལ་བརྟེན་དགོས་
པ་དེའི་ཚེ། བསྟན་བཅོས་ཚད་མ་ལ་ཐོས་བསམ་གྱིས་སྒྲོ་འདོགས་གཅོད་དགོས་པས་བཞིར་
མཛད་པ་ཡིན་ཏེ། གཅིག་ནས་གཅིག་བརྒྱུད་ཤེས་པར་བྱ། །བླ་མ་རབ་ཀྱི་ཞལ་ལས་བླངས། །
ཞེས་གསུངས་པའི་དོན་ཡིན་གསུངས། །
ཀྱ
བ
79



བྱུང་བའི་ཆོས་ལ་བཤད་སྒྲུབ་བྱ་ཚུལ་གྱི་ཟིན་བྲིས།
གསུམ་པ་གོ་རིམ་ལ། རྒྱུད་ལས་གསུངས་པའི་གོ་རིམ། ཐོག་མར་འབྱུང་བའི་གོ་རིམ།
ཉམས་སུ་ལེན་པའི་གོ་རིམ། ཚད་མར་སོང་བའི་གོ་རིམ་དང་བཞི་ལས། དང་པོ་ནི། འོ་ན་དེ་
དག་ལ་གོ་རིམ་ངེས་པ་ཞིག་ཡོད་དམ་ཞེ་ན། ཡོད་དེ་སམྦུ་ཊར། བསྟན་བཅོས་ཚད་མ་སློབ་དཔོན་
དང༑ ༑ལུང་གི་རྗེས་འབྲངས་དེ་ཉིད་རིག །ཅེས་གསུངས་ཏེ། བསྟན་བཅོས་ཚད་མ། བླ་མ་
ཚད་མ། ལུང་ཚད་མ། དེ་ཉིད་རིག་ཅེས་པ་རྣམས་ཉམས་མྱོང་གི་མཐར་ཐུག་མཚོན་བྱ་དོན་གྱི་ཡེ་
ཤེས་ནས། ཉམས་ཅི་རིགས་པ་སྐྱེས་པའི་བར་ནི་ཉམས་མྱོང་ཚད་མ་སྟེ། རྟོག་གེ་པ་རྣམས་རྒྱུད་
ལ་རང་དགར་འཇུག་པ་དགག་པའི་ཕྱིར་དཀྲུགས་ནས་འཆོལ་བར་གསུངས་པ་ཡིན་གསུངས།
གཉིས་པ་ཐོག་མར་འབྱུང་བའི་གོ་རིམ་ནི། འོ་ན་རྒྱུད་ལས་གསུངས་པ་དེ་འཁྲུགས་ཅན་ཡིན་ན།
མ་འཁྲུགས་པའི་གོ་རིམ་ཇི་ལྟ་བ་རང་གང་ཡིན་ཞེ་ན། ཆུ་མགོ་གངས་དཀར་ལ་ཐུག་པའི་ཚུལ་དུ་
ཡང་དག་པར་རྫོགས་པའི་སངས་རྒྱས་ཀྱིས་གསུངས་པའི་རྒྱུད་སྡེ་དྲི་མ་མེད་པ་ཞིག་ལ་བརྟེན་
དགོས་པས་བཀའ་ཡང་དག་པ་ལུང་གི་ཚད་མ། བཀའ་དེའི་དགོངས་པ་མ་ནོར་བར་འགྲེལ་པ་ལ།
ལུང་བསྟན་གྱུར་པ་ཀླུ་སྒྲུབ་ལ་སོགས་སམ། །མཁའ་འགྲོས་བྱིན་རླབས་བིརླ་པ་ལ་སོགས། །
གྲུབ་ཐོབ་རྣམས་ཀྱི་གདམས་ངག་ལ་བརྟེན་ནས། །ཞེས་གསུངས་པ་ལྟར་འགྲེལ་བྱེད་ཚད་ལྡན་
གྱིས་བཀྲལ་བའི་བསྟན་བཅོས་འབྱུང་བས་བསྟན་བཅོས་ཚད་མ། དེ་སྟོན་པའི་བླ་མ་དམ་པ་
ཞིག་འབྱུང་བས་བླ་མ་ཚད་མ། དེས་གདམས་ངག་སྟོན་པས་ཉམས་མྱོང་ཚད་མ་སྟེ། གདམས་
ངག་དེ་ཉམས་སུ་བླངས་པས་ཉམས་ལྔ་གསུམ་བཅོ་ལྔ་ལ་སོགས་པ་སྐྱེ་བ་ནི་ཉམས་མྱོང་ཚད་མ་
ཡིན་ལ། དེ་སྐྱེད་པར་བྱེད་པའི་གདམས་ངག་ལའང་ཉམས་མྱོང་ཚད་མའི་མིང་གིས་བཏགས་
པ་ནི་སྐྱེད་བྱེད་ལ་བསྐྱེད་བྱའི་མིང་གིས་བཏགས་པ་ཡིན་གསུངས། གསུམ་པ་ཉམས་སུ་ལེན་
པའི་གོ་རིམ་ནི། འོ་ན་ཉམས་སུ་ལེན་པའི་ཚེའང་དེ་ལྟར་བྱེད་དམ་ཞེ་ན་མ་ཡིན་ཏེ། ཐོག་མར་
བླ་མ་ཚད་མ། བླ་མ་དེས་ཇི་སྐད་བཤད་པ་ལྟར་ཉམས་སུ་བླངས་པས་བླ་མས་ཇི་སྐད་གསུང་



དཔལ་ས་སྐྱའི་རིག་མཛོད།
༔
བ་བཞིན་ཁྲིག་གི་རྒྱུད་ལ་སྐྱེས་པ་ནི་ཉམས་མྱོང་ཚད་མ། དེའི་ཚེ་བླ་མ་རང་གིས་ཕོ་ཚོད་དམ།
གང་ལེགས་བྱས་པ་ལྟ་བུ་ཚབས་སུ་སོང་བ་ཡིན་ནམ་སྙམ་དུ་རྟོག་པ་སྐྱེས་པ་ན། དེ་འདྲ་མ་ཡིན་
ཏེ༑ སློབ་དཔོན་རྣལ་འབྱོར་དབང་ཕྱུག་བིརླ་པ་ཆེན་པོས་འདི་ལྟར་དུ་བཤད་ཅེས་རྡོ་རྗེའི་ཚིག་
རྐང་ལ་ཐོས་བསམ་གྱིས་སྒྲོ་འདོགས་བཅད་པའི་ཚེ་ན་བླ་མས་ཇི་ལྟར་གསུངས་པ་བཞིན་རྣལ་
འབྱོར་དབང་ཕྱུག་གི་གཞུང་ན་འདུག་སྙམ་དུ་ཡིད་ཆེས་སྐྱེ་བས་བསྟན་བཅོས་ཚད་མ། རྣལ་
འབྱོར་དབང་ཕྱུག་གིས་བྱུང་རྒྱལ་ལམ། ཕོ་ཚོད་ལྟ་བུ་མ་ཡིན་ཏེ། སྤྱིར་བདེ་བར་གཤེགས་པའི་
བཀའ་མདོ་རྒྱུད་ཐམས་ཅད། བྱེ་བྲག་གསང་སྔགས། དེ་ལས་ཀྱང་བླ་མེད། དེའི་ནང་ནས་ཀྱང་
མ་རྒྱུད། དེ་ལས་ཀྱང་བདེ་ཀྱེ་གཉིས། དེ་ལས་ཀྱང་ཀྱེ་རྡོ་རྗེའི་རྒྱུད་གསུམ། དེའི་ནང་ནས་
ཀྱང་རྩ་རྒྱུད་བརྟག་པ་གཉིས་པའི་བརྗོད་བྱའི་དོན་གྱི་བཅུད་ཕྱུང་བ་ཡིན་ནོ། །ཞེས་རྡོ་རྗེའི་ཚིག་
རྐང་གི་ཚིག་རེ་རེ་ལ་རྒྱུད་ཀྱི་ལུང་དང་སྦྱར་ཏེ་བསྟན་པས་རྒྱུད་སྡེའི་སྙིང་པོར་ངེས་ཤེས་སྐྱེ་བ་ནི་
བཀའ་ཡང་དག་པར་ལུང་གི་ཚད་མ་ཡིན་གསུངས། བཞི་པ་ཚད་མར་སོང་བའི་གོ་རིམ་ནི། དེ་
དག་ཚད་མ་ཡིན་རུང་རང་ལ་ཉམས་མྱོང་མ་སྐྱེས་ན། དེ་དག་རང་གི་ངོ་བོ་ཚད་མར་མི་འགྱུར་
བས་བློ་སྦྲམ་ཐེང་ངེ་། ཐེ་ཚོམ་མེ་ལས་མི་འབྱུང་བས། རང་གི་རྒྱུད་ལ་ཉམས་མྱོང་ནམ་སྐྱེས་
པ་ན། ངའི་བླ་མ་འདི་སངས་རྒྱས་སུ་འདུག་སྙམ་གཞན་གྱིས་འཕྲོག་པར་མི་ནུས་པའི་དད་པ་
སྐྱེ་བས་བླ་མ་ཚད་མར་སོང་། དེས་མཚོན་པའི་བསྟན་བཅོས་དང་། རྒྱུད་ཀྱི་བར་ལ་འདི་དག་
བསླུ་བ་མེད་པའམ། འཁྲུལ་པ་མེད་པ་ཆེས་ཟབ་པ་ཡིན་སྙམ་དུ་བླ་མ་དང༌། ལྷ་དང་།
གདམས་ངག་ལ་གཞན་གྱིས་འཕྲོག་ཏུ་མེད་པའི་དད་པ་སྐྱེ་བས་དེ་དག་ཚད་མར་སོང་བ་ཡིན་
ནོ་གསུངས། ། །
གཉིས་པ་སྙན་བརྒྱུད་བཞི་ནི། གཞུང་ལས། གསང་སྔགས་སྙན་བརྒྱུད་སོགས་བཞི་
མ་ཆད་པ། ཞེས་གསུངས་ཏེ། འདི་ལ་ངོ་བོ། གྲངས་ངེས། གོ་རིམ་དང་གསུམ། དང་པོ་ནི།
ཁ༽༡༡/



བྱུང་བའི་ཆོས་ལ་བཤད་སྒྲུབ་བྱ་ཚུལ་གྱི་ཟིན་བྲིས། །
དབང་གི་ཆུ་བོ་མ་ནུབ་པ། བྱིན་རླབས་ཀྱི་བརྒྱུད་པ་མ་ཉམས་པ། གདམས་ངག་གི་སརྒ་མ་
ལོག་པ། མོས་གུས་ཀྱི་བསམ་པ་ཚིམ་པའོ། །དང་པོ་ལ། རྒྱུ་དུས་ཀྱི། ལམ་དུས་ཀྱི། འབྲས་
དུས་ཀྱི་དབང་གི་ཆུ་བོ་མ་ནུབ་པའོ། །གཉིས་པ་བྱིན་རླབས་ཀྱི་བརྒྱུད་པ་མ་ཉམས་པ་ནི། རྗེ་
བཙུན་རྡོ་རྗེ་བདག་མེད་མའི་བྱིན་རླབས་སོགས་གསུང་ངག་དང་འབྲེལ་བའི་བྱིན་རླབས་སོ་སོའང་
ཡིན་མོད། གཙོ་བོར་གསང་སྔགས་ཉམས་སུ་བླང་བའི་མཐའ། ཉམས་སུ་མྱོང་བའི་མཐའ།
བྱིན་གྱིས་བརླབས་པའི་མཐའ། གྲུབ་པའི་མཐའ་སྟེ་བཞིའོ། །གསུམ་པ་གདམས་ངག་གི་སན་
མ་ལོག་པ་ལ། ཞྭ་ལུགས་པ་ཁ་ཅིག །སར་ཁ་ཞེས་བླ་མའི་རྟོག་པ་སློབ་མ་ལ་སྐུ་སྤར་བཏབ་པ་
ལྟ་བུ་ཞེས་བཞེད་པ་དང༌། ལམ་འབྲས་པ་ཡེ་ཤེས་དཔལ་སོགས་སར་ཁ་ཞེས་གྲི་ཁ་སར་གྱིས་
གཞན་གཅོད་པ་ལྟར། གདམས་ངག་དེས་རྣམ་རྟོག་གཞན་གཅོད་པ་སོགས་བཞེད་ཀྱང་བློ་
བཟོ་ཙམ་དུ་བས། རང་ལུགས་སརྒ་ཞེས་པ་བོད་ཀྱི་བརྡ་རྙིང་གོ་རིམ་མམ་ལེའུ་ལྟ་བུའི་དོན་
ཡིན་པས། དཔོན་སློབ་འབྲེལ་མ་བརྟགས་པར་དབང་མི་བསྐུར། དབང་མ་བསྐུར་བར་
གདམས་ངག་མི་འཆད། གདམས་ངག་མ་བཤད་པ་ལ་གཞུང་མི་འཆད། གཞུང་མ་བཤད་པ་
ལ་ལུང་མི་སྦྱིན། ལུང་མ་བྱིན་པ་ལ་བཀའ་རྒྱས་མི་འདེབས། ཞེས་པའི་གོ་རིམ་མ་ནོར་བར་
སྟོན་པའོ། །བཞི་པ་མོས་གུས་ཀྱིས་བསམ་པ་ཚིམ་པ་ནི། དེ་ལྟར་ཉམས་སུ་བླངས་པས་ཇི་
ལྟར་བཤད་པའི་དྲོད་རྟགས་མངོན་དུ་གྱུར་པའི་ཚེ་བླ་མ་དང་གདམས་ངག་ལ་གཞན་གྱིས་
འཕྲོག་པར་མི་ནུས་པའི་དད་པ་སྐྱེ་བ་སྟེ། འདི་ནི་སྙན་བརྒྱུད་ཀྱི་འབྲས་བུ་ལ་དེའི་མིང་བཏགས་
པ་ཡིན་གསུངས། །
གཉིས་པ་གྲངས་ངེས་ནི། གང་ཟག་གཅིག་ལམ་ལ་ཞུགས་པ་ནས་ཟུང་འཇུག་གི་གོ་འཕང་
གི་བར་གྱི་ལམ་ཐམས་ཅད་བཞི་པོ་དེར་འདུས་པས་མང་མི་དགོས་ལ། གང་རུང་གཅིག་མ་ཚང་
ནའང་སངས་རྒྱ་བའི་ལམ་དུ་ཕྱིན་ཅི་མ་ལོག་པར་མི་འགྱུར་བས་བཞིར་ངེས་སོ། །གསུམ་པ་
8༽，



དཔལ་ས་སྐྱའི་རིག་མཛོད།
ས་
གོ་རིམ་ནི། དབང་མ་ཐོབ་པར་བྱིན་རླབས་བྱར་མི་ཉན་ལ། ཉམས་སུ་བླངས་པའི་མཐའ་སོགས་
དང་ལྡན་པ་ལས་གདམས་ངག་འབྱུང་ཞིང་། དེ་ཉམས་སུ་བླངས་པ་ལས་མོས་གུས་སྐྱེ་བའི་གོ་རིམ་
ཡང་དེ་ལྟར་ཡིན་གསུངས། །
གསུམ། ཇི་ལྟར་འཆད་པའི་ཚུལ། །
སྤྱིའི་གསུམ་པ་དེས་ཇི་ལྟར་འཆད་པའི་ཚུལ་ལ། ཚད་མ་བཞིས་འཆད་པ་དང་། སྙན་
བརྒྱུད་བཞིས་འཆད་པའོ། །དང་པོ་ལ། གླེགས་བམ་ན་བཞུགས་པའི་ཆོས་སྣ་དྲུག་ཅུ་ཚད་མ་
བཞི་དང་སྦྱར་ཏེ་འཆད་པ། པོ་ཏི་དམར་ཆུང་ཚད་མ་བཞི་དང་སྦྱར་ཏེ་འཆད་པ། ཉམས་མྱོང་
ཚད་མ་བསྐྱེད་པའི་ཕྱིར་ཁྲིད་ཀྱི་གཞུང་ཤིང་བཞི་བྱེ་བྲག་ཏུ་འཆད་པའོ། །དང་པོ་ལ། ཆོས་
སྣ་དྲུག་ཅུ་ངོས་གཟུང་བ། དེ་ཚད་མ་བཞི་དང་ཇི་ལྟར་སྦྱར་བའི་ཚུལ་ལོ། །དང་པོ་ལ། རྗེ་
མུས་སྲད་པའི་བཞེད་པས། དཀར་ཆག་ཉིད་དང་དྲུག་ཅུར་བཞེད་མོད། དཀར་ཆག་ནི་དཔེ་རྫི་
ཞེས་ཆོས་སྣ་དྲུག་ཅུ་པོ་འདྲེན་མཁན་ནམ། དེའི་རྫི་བོ་ཡིན་པའི་ཕྱིར། གཡག་དྲུག་ཅུ་དགོས་
པ་ལ་གཡག་ང་དགུ་གཡག་རྫི་དང་དྲུག་ཅུ་བགྲང་བ་བཞིན་ཅུང་མི་འཐད། ངོར་ལུགས་པ་ཁ་
ཅིག་མན་ངག་ཕྲ་མོ་གཞན་རྣམས་གཅིག་ཏུ་བསྡོམས་པས་དྲུག་ཅུར་འདོད་ཀྱང་། རྗེ་བཙུན་ཆེན་
པོས༑ མན་ངག་ཕྲ་མོ་གཞན་གྱི་དཀར་ཆག་ནི་བྲི་བར་མ་ནུས་པས་བཞག་གོ །ཞེས་གསུངས་
པ་དང་དངོས་སུ་འགལ། རང་ལུགས་བདག་ཆེན་རྡོ་རྗེ་འཆང་གི་བཞེད་པས། རྡོ་རྗེའི་ཚིག་
རྐང་དང་དྲུག་ཅུ་སྟེ། དེ་ཉིད་འདྲེན་པའི་རྒྱུ་མཚན་ཡང་། རྗེ་བཙུན་ཆེན་པོས་མཛད་པའི་
གླེགས་བམ། ཡབ་ཆོས། རྒྱུད་གསུམ་སྟེ་དཀར་ཆག་གསུམ་པོ་འདིར་ས་སྐྱ་པའི་ཟབ་
ཆོས་ཕལ་ཆེར་འདུས་པ་ལས། དེ་སུམ་ཆར་དུ་མ་བགྲངས་ན་རྡོ་རྗེའི་ཚིག་རྐང་གཙོ་བོ་ལྟ་
བུ་དེ་གར་སོང་མེད་པའི་སྐྱོན་འོང་བའི་ཕྱིར་འདྲེན་པར་རིགས་པ་ཡིན་གསུངས། དེའང་བརྒྱུད་



བྱུང་བའི་ཆོས་ལ་བཤད་སྒྲུབ་བྱ་ཚུལ་གྱི་ཟིན་བྲིས། །
པ་འདི་པ་རང་གི་ཕྱོགས་ལ་རྗེ་ས་ཆེན་ཡན་ཡི་གེ་གཅིག་ཀྱང་མེད་ལ་རྡོ་རྗེའི་ཚིག་རྐང་ཡང་ཞལ་
སློབ་བྱས་ནས་བརྒྱུད་པ་ཡིན་པས་འབྲོག་འགྱུར་ལ་རྒྱ་སྐད་དང་འགྱུར་བྱང་མི་འོང་བའི་གནད་
ཀྱང་དེ་ཡིན། རྗེ་ས་ཆེན་ལ་ཞང་དགོན་པས་ཡི་གེར་འབྲིའམ་གང་བྱེད་ཀྱང་ཁྱེད་རང་བདག་པོ་
ཡིན་པས་དབང་ཆེ་གསུང་བཀའ་རྒྱ་དང་གནང་བ་གཉིས་ཆར་ཐོབ། བཀའ་རྒྱ་ལོ་བཅོ་བརྒྱད་
ཐིམ་མ་ཐག །ཁམས་པ་ཨ་སེང་གིས་གསོལ་བ་བཏབ་པས་བཀའ་རྒྱ་ཐིམ་པ་དང་དུས་མཚུངས་
པར་བྱུང་བས། བླ་མས་རྟེན་འབྲེལ་བསྒྲིགས་པ་ཡིན་དགོངས་ཁོང་རང་གཅིག་པོ་ལ་ཁྲིད་མཛད།
དེའི་ཚེ་རྡོ་རྗེའི་ཚིག་རྐང་ཡང་ཡི་གེར་བཀོད། རྣམ་འགྲེལ་ཐམས་ཅད་ཀྱི་ཐོག་མར་ཨ་སེང་དོན་
བསྡུས་ཀྱང་མཛད་དེ། རིམ་གྱིས་ཡེ་གེ་ཐོར་བུ་མཛད་པ་རྣམས་གཙིགས་ཆེ་བས་སག་སྒམ་ཞིག་
ཏུ་བཞུགས་པས་སག་ཤུབས་མར་གྲགས། ཕྱིས་རྗེ་བཙུན་ཆེན་པོས་གླེགས་བམ་དུ་བསྒྲིགས།
ཆོས་འདི་རྟོགས་དཀའ་ཞིང་རྟོགས་ན་དགོས་འདོད་འབྱུང་བའི་མཚོན་བྱེད་གླེགས་ཤིང་ཡས་ཀྱི་
རྒྱབ་ལ་རྡོ་རྗེ་དང་། མས་ལ་ནོར་བུ། དེ་དག་ཀྱང་བླ་མ་བརྒྱུད་པ་དང་ལྡན་པའི་གདམས་ངག་
ལས་རྟོགས་སོ། །ཞེས་མཚོན་བྱེད་གླེགས་ཤིང་གི་ནང་ལ་གསུང་ངག་བརྒྱུད་པའི་སྐུ་བྲིས་པ་ཞིག་
མཛད༑ དེར་ན་བཟའ་སེར་པོ་ཞིག་ཡོད་པས་པོད་སེར་མར་གྲགས། འདི་ལ་རྟོག་གེ་པ་རང་
དགར་འཇུག་པ་དགག་པའི་ཕྱིར་གོ་རིམ་ངེས་པ་མེད་པར་བཞུགས་ལ། རྐང་གྲངས་ནི་རྩ་བ་རྡོ་
རྗེའི་ཚིག་རྐང་། གཞུང་བཤད་གཉགས་མ། གསལ་བྱེད་ཀྱི་ཡིག་ཆུང་ཉི་ཤུ་རྩ་གཉིས། དེ་དག་
གི་དོན་བསྡུས་པ་ཨ་སེང་མ་སྟེ་བསྟན་བཅོས་ཚད་མ་ལ་ཉི་ཤུ་རྩ་ལྔ། དེ་ལས་འཕྲོས་པ་འཕྲོས་
དོན་གྱི་ཆོས་བཅུ་བདུན་ལས་འདིར་དྲུག་སྟེ། ཀུན་གཞི་རྒྱུ་རྒྱུད་ལས་འཕྲོས་ནས་འཁོར་འདས་
དབྱེར་མེད་རྩ་འགྲེལ། གདན་སོགས་སོགས་སུམ་པ་བཞིས་རྒྱུའི་དབང་ཞེས་པ་ལས་འཕྲོས་
ནས་མཆོག་དབང་གསུམ་གྲོལ་ལམ་ལ་བརྟེན་ནས་བསྐུར་བ་དང་། དབང་བཞིའི་ཆོ་ག་མཐའ་
དག་མདོར་བསྡུས་པ་མན་ངག་གི་གནད། ལམ་དུ་བསྐྱེད་རིམ་སོགས་ལྔ་པ་བཞིས་བསྟན་ཞེས་



དཔལ་ས་སྐྱའི་རིག་མཛོད།
ཏུའ༡༡
པ་ལས་འཕྲོས་ནས་ཕྱི་བསྐྱེད་རིམ་མདོར་བསྡུས་པ། མཉམ་གཞག་གི་དམ་ཚིག་སོགས་བསྲུང་
ཞེས་པ་ལས་འཕྲོས་ནས་དུས་རྒྱུན་གྱི་བཟའ་བའི་དམ་ཚིག་བདུད་རྩི་རིལ་བུ་སྒྲུབ་པ། གསང་
སྔགས་སྙན་བརྒྱུད་སོགས་བཞིས་མ་ཆད་པ་ཞེས་པ་ལས་འཕྲོས་ནས་རྡོ་རྗེ་བདག་མེད་མའི་བྱིན་
རླབས་ཀྱི་ཐོ་ཡིག་གོ །ལས་དང་པོ་པ་དང་ཐུན་མོང་གི་ཆོས་བདུན་ནི། དབང་ཆུ་ཆེན་མོ་དང་།
སྒྲུབ་ཐབས་རྒྱས་པ་ཡན་ལག་བཞི་པ་སློབ་དཔོན་རིན་པོ་ཆེས་མཛད་པ། སྒྲུབ་ཐབས་འབྲིང་པོ་
ཡན་ལག་དྲུག་པ། རྗེ་བཙུན་ཡུམ་གྱི་སྒྲུབ་ཐབས། རྩ་ལྟུང་འཁྲུལ་སྤོང༌། དུས་ཁྱད་པར་
ཅན་གྱི་བཟའ་བའི་དམ་ཚིག་ཚོགས་འཁོར། བསྙེན་པ་ཁ་གསོ་བ་དང་། ལས་ཚོགས་སྒྲུབ་པ།
སྦྱིན་སྲེག་རྣམས་རྗེ་བཙུན་རིན་པོ་ཆེས་མཛད་པའོ། །ཁྲིད་ཀྱི་གཞུང་ཤིང་བཞི་ནི། གཞུང་ཇི་
ལྟ་བ་བཞིན་དཀྲི་བ། གདམས་ངག་གི་གནད་དྲུག་གིས་དཀྲི་བ། གནད་བཅུ་གཅིག་གིས་དཀྲི་
བ༑ དབང་པོ་རབ་འབྲིང་ཐ་གསུམ་གྱིས་དཀྲི་བའི་གཞུང་ཤིང་ངོ༌། །རྟོགས་པ་བསྐྱེད་པའི་ཆོས་
ལྔ་ནི། ལམ་འཇུག་ལྡོག །ཕྱག་རྒྱ་འཇུག་ལྡོག །ཤེས་པས་ཕན་ཐོགས་པའི་མན་ངག་བདུན།
ལམ་བསྲེ་བ་འགྲོས་བཞི་དང་བཅས་པ། ཕྱི་ནང་གི་མཛད་པ་བཅུ་གཉིས་སོ། །གེགས་སེལ་གྱི་
ཡི་གེ་བཞི་ནི། བསམ་གཏན་འདོར་བའི་འཕྲང་བདུན། བྱུང་རྒྱལ་དུ་མི་གཏོང་བའི་གནད་བཞི།
འབྱུང་བ་ལུས་འཁྲུགས་རླུང་དང་སྤྱོད་ལམ་གྱིས་བསལ་བ། རྣལ་འབྱོར་གྱི་ཕྲིན་ལས་སོ་གཉིས་
སོ༑ ༑བཀའ་ཡང་དག་པ་ལུང་གི་ཚད་མ་ལ་ལུང་འདི་ཉིད་དང་མདོར་བསྡུས་ཏེ་སྦྱར་བ་དང༌།
ཞིབ་ཏུ་སྦྱར་བ་དང་། ལུང་མཐའ་དག་དང་མདོར་བསྡུས་ཏེ་སྦྱར་བའོ། །བླ་མ་ཚད་མ་ལ་རྒྱ་བོད་
ཀྱི་ལོ་རྒྱུས་གཉིས་ཏེ་དྲུག་ཅུ་ཐམ་པའོ། །
གཉིས་པ་ཆོས་སྣ་དྲུག་ཅུ་ཚད་མ་བཞི་དང་ཇི་ལྟར་སྦྱར་བའི་ཚུལ་ནི། དེ་དག་ཚད་མ་བཞིའི་
གོ་རིམ་དང་སྦྱར་དགོས་ཤིང་། དེའང་ཉམས་སུ་བླངས་པའི་གོ་རིམ་དང་སྦྱར་དགོས་པས། ཐོག་
མར་བླ་མ་ཚད་མའི་སྐབས་སུ་རྒྱ་བོད་ཀྱི་རྣམ་ཐར་གཉིས། ཉམས་མྱོང་ཚད་མ་ལ་ཁྲིད་ཀྱི་གཞུང་
ག༠༡༡༠༢



བྱུང་བའི་ཆོས་ལ་བཤད་སྒྲུབ་བྱ་ཚུལ་གྱི་ཟིན་བྲིས།
ཤིང་བཞི། རྟོགས་པ་བསྐྱེད་པའི་ཆོས་ལྔ། གེགས་སེལ་གྱི་ཡི་གེ་བཞི། གཞུང་ཤིང་དང་པོའི་
གསེབ་ཚགས་སུ་འགྲོ་རྒྱུ། དབང་ཆུ་ཆེན་མོ། མཆོག་དབང་གསུམ་གྲོལ་ལམ་ལ་བརྟེན་ནས་
བསྐུར་བ། དབང་བཞིའི་ཆོ་ག་མཐའ་དག་མདོར་བསྡུས་པ། རྩ་ལྟུང་འཁྲུལ་སྤོང་། བདུད་རྩི་
རིལ་བུ་སྒྲུབ་པ། ཚོགས་འཁོར། འཁོར་འདས་དབྱེར་མེད་རྩ་འགྲེལ། སྒྲུབ་ཐབས་ཡན་ལག་
བཞི་དྲུག །ཕྱི་བསྐྱེད་རིམ་མདོར་བསྡུས་པ། བདག་མེད་མའི་སྒྲུབ་ཐབས། སྦྱིན་སྲེག །བྱིན་
རླབས་ཀྱི་བརྒྱུད་པ་མ་ཉམས་པའི་ཐོ་ཡིག་རྣམས་དང༌། རྩ་བ་མེད་པའི་ལམ་འབྲིང་པོ། རང་
གི་གཞུང་ཅུང་ཟད་ཡོད་པའི་ལམ་བསྡུས་པ། བླ་མའི་རྣལ་འབྱོར་གྱི་ཡི་གེ་སྟེ་ཆོས་སྣ་སུམ་ཅུ།
བསྟན་བཅོས་ཚད་མ་ལ་ཉི་ཤུ་རྩ་ལྔ། ལུང་ཚད་མ་ལ་ལུང་འདི་ཉིད་དང་ཞིབ་ཏུ་སྦྱར་བ་དང༌།
མདོར་བསྡུས་ཏེ་སྦྱར་བ། ལུང་མཐའ་དག་དང་མདོར་བསྡུས་ཏེ་སྦྱར་བ་སྟེ་དངོས་སུ་གསུམ་
ཡོད་ལ། ལུང་མཐའ་དག་དང་ཞིབ་ཏུ་སྦྱར་བ་ཡོད་ཀྱང་ཧ་ཅང་མང་བས་ཡི་གེར་བཀོད་པ་མེད།
དེ་ལྟར་ན་ཆོས་སྣ་དྲུག་ཅུ་པོ་དེ་དག་ཚད་མ་བཞིའི་གོ་རིམ་དང་སྦྱར་ཏེ་གང་བབས་པ་དེ་སྟོན་པ་
ཡིན་གསུངས། །
གཉིས་པ་ཡི་གེ་ཕྲ་མོའམ་པོ་ཏི་དམར་ཆུང་ཚད་མ་བཞི་དང་སྦྱར་བ་ལའང་། ངོས་བཟུང་
བ་དང་། ཚད་མ་བཞི་དང་སྦྱར་བ་གཉིས། དང་པོ་ལ། རྗེ་ས་སྐྱ་པ་ཆེན་པོ་ནས་ངོར་ཆེན་རྡོ་
རྗེ་འཆང་གི་བར་དུ་བྱོན་པའི་བླ་མ་སོ་སོས་མཛད་པའི་ཡི་གེ་ཕྲ་མོ་ཞེས་པ་པོད་ནག་མ་ལྟ་བུ་ལུས་
ཡོངས་རྫོགས་མ་ཡིན་པའི་ཡིག་སྣ་ཐོར་བུ་བ་རྣམས་ཡིན་ལ། དེའང་བླ་མ་ཚད་མའི་སྐབས་སུ་
ལམ་འབྲས་བརྒྱུད་པའི་གསོལ་འདེབས་ནས། སྒོ་དྲུག་ཆོས་འབྲེལ་གཅིག་ཏུ་བགྲངས་པ་ཡན་
ལ་ཡིག་སྣ་དྲུག་ཅུ། ལམ་འབྲས་བཤད་ཐབས་གསང་བའི་སྒོ་འབྱེད་སོགས་ངོར་ཆེན་རྡོ་རྗེ་
འཆང་གིས་མཛད་པ་བཅུ་རྣམས་ཀྱི་མཚན་ནི་དཀར་ཆག་ན་གསལ་ཞིང་། རྗེ་མུས་ཆེན་གྱིས་མཛད་
པའི་དབང་ཆུ། སོ་ཤིང་སོགས་ཀྱི་དགོས་པ་བཤད་པ། ས་ཆོག་གི་ལྷན་ཐབས། མངོན་རྟོགས་



དཔལ་ས་སྐྱའི་རིག་མཛོད།
ཡན་ལག་དྲུག་པ། གཏོར་ཆོག་གི་འགྲེལ་པ། ལམ་འབྲས་ཀྱི་ཁྲིད་ཡིག་གཉིས་ཏེ་བདུན།
བདག་ཆེན་རིན་པོ་ཆེས་མཛད་པའི་སེམས་བསྐྱེད་ཀྱི་ཆོ་ག །རྩ་ལྟུང་གི་རྣམ་བཤད། མངོན་བྱང་
གི་གཞི་བཤད། བདུད་རྩི་རིལ་བུ་སྒྲུབ་ཚུལ། འཁོར་འདས་དབྱེར་མེད་ཀྱི་ཟིན་བྲིས། བརྡ་
དོན་གསལ་བའི་ཁྲིད་ཡིག །ལམ་སྦས་བཤད་ཀྱི་ཁྲིད་ཡིག་རྣམས་ཏེ། རྗེ་དེ་དག་གིས་མཛད་
པའི་རྣམ་བཤད་སོ་སོ་ནི་ཕྲ་མོ་ནས་འདྲེན་པར་མི་མཛད་ལ། གཉིས་པ་དེ་དག་ཚད་མ་བཞི་
དང་སྦྱར་བ་ནི་ཞར་ལས་ཤེས་སོ། ། ་
གསུམ་པ་བྱེ་བྲག་ཏུ་ཉམས་མྱོང་ཚད་མ་བསྐྱེད་པའི་ཁྲིད་ཀྱི་གཞུང་ཤིང་བཞི་བཤད་པ་
ལ༑ དེའང་གཞུང་ཤིང་བཞི་གང་ཞེ་ན། གཞུང་ཇི་ལྟ་བ་སོགས་བཞི་པོ་འདི་ཡིན་ལ། དེའི་དང་
པོ་ལ་གཞུང་ཇི་ལྟ་བ་ཞེས་འདོགས་པའི་རྒྱུ་མཚན་ཅི་ཡིན། གཞུང་ཤིང་ཕྱི་མ་གསུམ་ཡང་གཞུང་
གི་དགོངས་པ་ཇི་ལྟ་བ་མ་ཡིན་ནམ་ཞེ་ན། རྡོ་རྗེའི་ཚིག་རྐང་གི་དགོངས་པ་ཇི་ལྟ་བར་འགྲེལ་
པར་གཞུང་ཤིང་བཞི་ཆར་མཚུངས་མོད་ཀྱི། གཞུང་གི་གོ་རིམ་ཇི་ལྟ་བར་དཀྲི་བ་གཞན་གསུམ་
པོ་མ་ཡིན་ལ། དང་པོས་གཞུང་གི་གོ་རིམ་ཇི་ལྟ་བར་དཀྲི་བར་བྱེད་པའི་ཕྱིར་དེ་སྐད་ཅེས་
བཏགས་པ་སྟེ། དེའང་གཞུང་ཤིང་དང་པོ་འདིས་སྐལ་དམན་རིམ་གྱིས་པའི་ཐ་མ་སངས་རྒྱས་
ཀྱི་བསྟན་པར་མ་ཞུགས་ལ་འཇུག་འདོད་ཡོད་པ་ནས་བཟུང་སྟེ། ཟུང་འཇུག་གི་རྣལ་འབྱོར་
པའི་བར་གྱི་ལམ་ཐམས་ཅད་ཡོངས་སུ་རྫོགས་པར་སྟོན་པ་ཡིན་ཞིང་། སྐལ་དམན་རིམ་གྱིས་
པ་ཞེས་པའི་དོན་ཡང་། ཚེ་འདིར་རྡོ་རྗེ་ཐེག་པ་ལ་ལམ་གཞན་གྱིས་བར་མ་ཆོད་པར་དངོས་སུ་
འཇུག་པའི་སྐལ་བ་མེད་པའི་ཕྱིར་སྐལ་དམན། ལྟ་བ་རིམ་པ་ཅན་སོགས་ཀྱིས་རིམ་གྱིས་སྦྱང་
དགོས་པས་ན་རིམ་གྱིས་པ་ཞེས་བྱ་ལ། འདི་ལ་རྒྱུད་ཀྱི་བཤད་ཚུལ་གྱི་དབང་དུ་བྱས་པ་དང་།
མན་ངག་གིས་དཀྲི་ཚུལ་གྱི་དབང་དུ་བྱས་པའི་རིམ་གྱིས་པ་གཉིས། དང་པོ་ནི། དང་པོ་གསོ་
སྦྱོང་སྦྱིན་པར་བྱ། །དེ་རྗེས་བསླབ་པའི་གནས་བཅུ་སྦྱིན། །དེ་ལ་བྱེ་བྲག་སྨྲ་བ་བསྟན། །མདོ་



བྱུང་བའི་ཆོས་ལ་བཤད་སྒྲུབ་བྱ་ཚུལ་གྱི་ཟིན་བྲིས།
སྡེ་པ་ཡང་དེ་བཞིན་ནོ། །དེ་ནས་རྣལ་འབྱོར་སྤྱོད་པ་ཉིད། །དེ་ཡི་རྗེས་སུ་དབུ་མ་བསྟན། །ཅེས་
སོགས་ནས། སྔགས་ཀྱི་རིམ་པ་ཀུན་ཤེས་ནས། །ཞེས་པའི་བར་དུ་སྤྱོད་པ་དང་། ལྟ་བ་རིམ་
པ་ཅན་ལ་བསླབས་ཏེ། སྔགས་ཀྱི་རིམ་པ་ཞེས་པའི་དོན་བཤད་རྒྱུད་ཐུན་མོང་མ་ཡིན་པར།
དམན་པ་རྣམས་ལ་བྱ་བའི་རྒྱུད། །བྱ་མིན་རྣལ་འབྱོར་དེ་ལྟག་ལ། །སེམས་ཅན་མཆོག་ལ་རྣལ་
འབྱོར་མཆོག །རྣལ་འབྱོར་བླ་མེད་དེ་ལྟག་ལ། །ཞེས་སོགས་གསུངས་པ་ལྟར་གྱི་རྒྱུད་སྡེ་བཞི་
དང༌༑ སྙིང་པོ་ཀྱེ་རྡོ་རྗེའི་ཆེ་བ་དབྱུང་བའི་ཕྱིར་ཕ་རྒྱུད་གསང་འདུས་དང་མ་རྒྱུད་བདེ་མཆོག་
ལ་སོགས་པའི་ལམ་རྣམས་ལ་བསླབས་པའི་མཐར། དེ་རྗེས་ཀྱེ་ཡི་རྡོ་རྗེ་བརྩམ། །ཞེས་གསུངས་
པ་ལྟར་མཆོག་གི་དངོས་གྲུབ་སྒྲུབ་པ་ལ་ཆེས་མྱུར་བ་དཔལ་ཀྱེ་རྡོ་རྗེའི་སྨིན་གྲོལ་ལ་འཇུག་པར་
བཞེད་པ་ཡིན་ལ། དེ་དག་རྒྱས་པར་མངོན་རྟོགས་ལྗོན་ཤིང་དུ་ཤེས་པར་བྱ་གསུངས།
གཉིས་པ་མན་ངག་གིས་དཀྲི་ཚུལ་གྱི་དབང་དུ་བྱས་པའི་རིམ་གྱིས་པ་ནི། སྣང་བ་གསུམ་གྱི་
ཁྲིད་བྱས་པ་ཉིད་ཀྱིས་གསོ་སྦྱོང་ནས་སྔགས་ཀྱི་རིམ་པ་ཀུན་ཤེས་པའི་བར་གྱི་ཉམས་ལེན་
ཐམས་ཅད་རྫོགས་པ་ཡིན་ལ། འོ་ན་བྱ་སྤྱོད་སོགས་ཀྱི་ཉམས་ལེན་གང་ཡིན་ཞེ་ན། འདི་དང་
འདི་ཞེས་སོ་སོར་ངོས་གཟུང་དུ་མེད་མོད། བདེ་བར་གཤེགས་པའི་གསུང་རབ་མདོ་སྡེ་དང་
རྒྱུད་སྡེ་ཐམས་ཅད་ཀྱི་དོན་གྱི་བཅུད་ཕྱུང་བ་ཞེས་པ་ལྟར། དེ་དག་ཐམས་ཅད་ཀྱི་དོན་གྱི་སྙིང་
པོ་འདུས་པ་ཡིན་ཞིང་། མདོར་ན་ལྟ་བ་དང་སྤྱོད་པ་རིམ་པ་ཅན་ལ་བསླབ་པའི་རྟོགས་ཚད་ཐམས་
ཅད་དེར་རྫོགས་པའི་དོན་གྱིས་ཡིན་གསུངས། དེས་ན་ལམ་འདིས་གོང་དུ་སྨོས་པ་ལྟར་གང་
ཟག་ཐམས་ཅད་དཀྲི་བར་རུང་བ་ཡིན་ལ། སྐལ་ལྡན་ཅིག་ཅར་བ་ལ་ལམ་སྔ་མ་དེ་དག་གི་
རྟོགས་ཚད་རྒྱུད་ལ་ལྡན་ཟིན་པའི་ཕྱིར་གྲུབ་ཟིན་སྒྲུབ་པ་ཙམ་དུ་འགྱུར། དེའང་དཔེར་ན་
གང་ཟག་ཉན་ཐོས་ཀྱི་རྟོགས་ཚད་དམ། སྐྱེས་བུ་ཆུང་ངུའི་རྟོགས་ཚད་རྒྱུད་ལྡན་ཞིག་ལ་བྱམས་
སྙིང་རྗེ་ནས་བཟུང་སྟེ་ཁྲིད་པས་ཆོག་ལ། དེས་མཚོན་ནས་ཐེག་ཆེན་གྱི་རྟོགས་ཚད་རྒྱུད་ལྡན་དེ་



དཔལ་ས་སྐྱའི་རིག་མཛོད། །
དབང་བསྐུར་ནས་ཁྲིད་པས་ཆོག་ཀྱང་། དེང་སང་དེ་ལྟ་བུའི་དབྱེ་བསལ་དཀའ་བ་དང་། གདུལ་
བྱ་དབང་པོ་འབྲིང་རྟུལ་གཞན་ཁྲིད་པ་སོགས་ལ་ཕན་པའི་ཕྱིར་གཞུང་ཇི་ལྟ་བ་སོར་བཞག་གིས་
ཁྲིད་པ་ཡིན་ཞིང་། དེའང་གཞུང་གི་དངོས་བསྟན་རིམ་གྱིས་པའི་དཀྲི་ལུགས་སུ་འབྱུང་བའི་
རྒྱུ་མཚན་ཡང་། གཞུང་འདི་ཤར་ཕྱོགས་ནག་པོ་པའི་ཆེད་དུ་མཛད་པ་ཡིན་ལ། འདི་ཉིད་
རིམ་གྱིས་པའི་ཐ་མ་རང་ཡིན་ཏེ། སངས་རྒྱས་ཀྱི་བསྟན་པ་ལ་མ་ཞུགས་ཏེ་བྷི་མེ་ས་རའི་རལ་
པ་ཅན་ལྔ་བརྒྱའི་ཁྲོད་ནས་ཕྱུང་མ་ཐག་པ་ཡིན་པའི་ཕྱིར། འཇུག་འདོད་ཡོད་དེ་རྣལ་འབྱོར་དབང་
ཕྱུག་གི་རྗེས་སུ་འབྲངས་པའི་ཕྱིར། དེས་ན་དེ་ཉིད་ཁོང་རང་ཇི་ལྟར་དཀྲིས་པ་བཞིན་གདམས་
ངག་གི་ཐོ་ཙམ་དུ་རྡོ་རྗེའི་ཚིག་རྐང་གནང་བ་ཡིན་པའི་ཕྱིར་རོ། །གཞུང་ཤིང་བར་པ་གཉིས་ནི་
སྐལ་ལྡན་ཅིག་ཅར་བ་དཀྲི་བའི་ལམ་ཡིན་ལ། དེའང་ཚེ་འདིར་ལམ་གཞན་བར་དུ་འཇུག་མི་
དགོས་པར་བླ་མེད་རྡོ་རྗེ་ཐེག་པར་ཞུགས་པས་ཆོག་པས་ན། སྐལ་ལྡན་ལམ་གཞན་ལ་སློབ་མི་
དགོས་པའི་ཕྱིར་ཅིག་ཅར་བ་ཞེས་བྱ་ལ། དེ་ཉིད་ལ་ནང་གསེས་གྱི་དབང་པོ་རབ་འབྲིང་གཉིས་
འབྱུང་བས་གནད་དྲུག་གིས་དཀྲི་བ་ནི་རྒྱུ་ལ་གནས་པ། དབང་ལས་ཐོབ་པ། ལམ་ལ་གོམས་པ།
ལྟ་བ་ལ་ཉམས་སུ་མྱོང་བ། གྲུབ་མཐའ་ལ་རྟགས་སུ་ཤར་བ། འབྲས་བུ་མངོན་དུ་གྱུར་པ་སྟེ། རྒྱུ་
ལ་གནས་པ་ནི་ལམ་ཉམས་སུ་ལེན་པའི་གཞི་བསྟན་པ་ཙམ་ཡིན་ལ། དབང་བསྐུར་བ་ནས་
བཟུང་སྟེ་ལམ་རིམ་གྱིས་བསྒོམ་དགོས་པ་དབང་པོ་འབྲིང་གི་ལམ། གནད་བཅུ་གཅིག་གིས་
དཀྲི་བ་ནི་དབང་ཐོབ་པ་གཞིར་བཞག་ཅིང་། རྟེན་བསྐྱེད་རིམ་ཡོད་ཙམ་བྱས་ནས་དབང་
གསུམ་པ་དང་བཞི་པའི་ལམ་སྤེལ་མར་ཉམས་སུ་ལེན་པས་དབང་པོ་རབ་ཀྱི་ལམ་ཡིན་གསུངས།
དབང་པོ་རབ་འབྲིང་ཐ་གསུམ་གྱིས་དཀྲི་བ་ནི་ཉན་ཐོས་ཐེག་ཆེན་རྡོ་རྗེ་ཐེག་པའི་རིགས་ཅན་
གསུམ། རེ་རེ་ལའང་རབ་འབྲིང་ཐ་མ་གསུམ་གསུམ་དུ་ཕྱེ་ནས་བཅུ་གཉིས་ཀྱིས་ལམ་སྟོན་པ་
སྟེ༑ འདི་ནི་རིམ་གྱིས་པ་དང་ཅིག་ཅར་བ་གཉིས་ཀ་ལ་འཇུག་པ་ཡིན་གསུངས། གེགས་
188）



བྱུང་བའི་ཆོས་ལ་བཤད་སྒྲུབ་བྱ་ཚུལ་གྱི་ཟིན་བྲིས།
སེལ་གྱི་ཡི་གེ་བཞི་ནི་བསམ་གཏན་འདོར་བའི་འཕྲང་བདུན་ཞེས་པ། སྔོན་རྣལ་འབྱོར་དབང་
ཕྱུག་གིས་ཕྲེང་བ་ཕྱགས་ཁང་དུ་བསྐྱུར། གསང་སྔགས་ཀྱི་ཐུགས་དམ་མི་བྱེད་པར་དམ་བཅའ་
མཛད་དགོས་པ་བྱུང་བ་ལྟར། ལམ་ཉམས་སུ་ལེན་པའི་ཚེ་རྩུབ་ཉམས་ཅི་རིགས་ཤར་བ་ན་རང་
ཡང་ཅི་བྱ་ལ་ཟད། བླ་མ་ཐབས་རྡུགས་འདྲས་ཀྱང་། ད་ཟིམ་སྟེ་བཞག་ན་ལེགས་ཟེར་བ་སོགས་
བྱས་ནས་དགེ་སྦྱོར་བྱེད་འཕྲོ་ཅམ་གྱིས་འཇོག་དགོས་པ་དེ་འདྲ་བྱུང་བ་བསམ་གཏན་འདོར་བ་སྟེ།
དེ་འདྲའི་འཕྲང་བདུན་བྱུང་བ་དང་། སྤྱིར་ཉམས་ཐམས་ཅད་བྱུང་རྒྱལ་དུ་བསྐྱང་བ་ཡིན་པས།
གེགས་གང་བྱུང་ཡང་ཐ་ནའང་ཞག་བདུན་བྱུང་རྒྱལ་དུ་བཞག་པས་ཉེས་པ་ཡེ་མི་འབྱུང་མོད།
སྟོད་དུ་འཚངས་པ་དང་། སྨད་དུ་ཧགས་པ་སོགས་ཞག་རེ་འགྱངས་ནའང་སྲོག་འཕྲོག་པས་
མྱུར་དུ་སེལ་དགོས་པས། བྱུང་རྒྱལ་དུ་མི་གཏོང་བ་བཞི། ཏིང་ངེ་འཛིན་སེམས་ཀྱི་བར་ཆོད་
ཇེ་མཐུག་ལ་སོང་བས་འབྱུང་བ་ལུས་འཁྲུགས་ནི་དམིགས་པ་ཁོ་ནས་ཅུང་མི་སེལ་བས་རླུང་དང་
སྤྱོད་ལམ་གྱིས་སེལ་དགོས་པ་དང་། ཕྲིན་ལས་སོ་གཉིས་ཏེ། ཕལ་ཆེར་འཁྲུལ་འཁོར་དང་
ལུས་སྦྱང་གཅིག་ཏུ་འདོད་ཀྱང་། འདི་པ་དེ་གཉིས་ཐ་དད་དུ་བཞེད་པས། དང་པོ་ནི་ལུས་སྦྱང་
ཉི་ཤུ་པ་སོགས། ཕྱི་མ་ནི་ཕྲིན་ལས་སོ་གཉིས་ཡིན་གསུངས། །
གཉིས་པ་སྙན་བརྒྱུད་བཞིས་བཤད་པ་ནི། དབང་གི་ཆུ་བོ་མ་ནུབ་པ་སོགས་བཞིའི་དང་པོ་
ལ༑ རྒྱུ་དུས་ཀྱི་ཆུ་བོ་མ་ནུབ་པ། ལམ་དུས་ཀྱི་ཆུ་བོ་མ་ནུབ་པ། འབྲས་དུས་ཀྱི་ཆུ་བོ་མ་ནུབ་
པ་གསུམ། དང་པོ་ལ། གང་དུ་དབང་བསྐུར་བའི་དཀྱིལ་འཁོར་ནི། རྡོ་རྗེ་དྲིལ་བུ་པས། བཅོས་
མ་གཉིས་ཀྱི་ངོ་བོ་གང་། །དེ་ནི་གདུལ་བྱའི་དབང་ལས་འདོད། །ཅེས་དབང་པོ་ཐ་མ་དཀྱིལ་
འཁོར་ལ་ལྷ་སྐུ་ཞལ་ཕྱག་གི་རྣམ་པ་ཅན་མ་བཀོད་ན་ཡིད་མི་ཆེས་པའི་དོན་དུ་རས་བྲིས་དང་།
དབང་པོ་འབྲིང་པོ་ཞལ་ཕྱག་གི་རྣམ་པ་ཅན་མེད་ཀྱང་ས་བོན་ནམ། ཕྱག་མཚན་ནམ། ཐིག་
ལེ་ཙམ་བཀོད་ནས་ངོ་སྤྲོད་པས་ཡིད་ཆེས་པ་ལ་དགོངས་ནས་རྡུལ་ཚོན་དང༌། མཁས་པའི་
189



དཔལ་ས་སྐྱའི་རིག་མཛོད།
།
སྒྲུབ་བྱེད་དེ་མིན་ཏེ། །ཡང་དག་དོན་མཐོང་གྲོལ་ཕྱིར་རོ། །ཞེས་དབང་པོ་རབ་ལུས་ཀྱི་རྩ་ཁམས་
ལྷ་དང་ལྷ་མོའི་རང་བཞིན་དུ་བཤད་པས་ངེས་ཤེས་སྐྱེ་བའི་དོན་དུ་ལུས་དཀྱིལ་ཏེ་གསུམ་གསུངས་
ཀྱང་༑ གྲུབ་ཆེན་དེའི་དུས་ཙམ་ན་ལུས་དཀྱིལ་དུ་སྨིན་བྱེད་ཀྱི་དབང་སྐུར་དུ་རུང་མོད། དེང་
སང་གི་དབང་པོ་རབ་ཀྱང་དེ་དུས་ཀྱི་དབང་རྟུལ་ལས་ཀྱང་ལོད་པའི་ཕྱིར། དེང་སང་ནི་ལུས་
དཀྱིལ་དུ་དབང་བསྐུར་བའི་སྔོན་དུ་ངེས་པར་ཕྱི་དཀྱིལ་གཉིས་གང་རུང་དུ་དབང་ཐོབ་པ་ཞིག་
དགོས་ཀྱི། ཁོ་རང་གི་སྨིན་བྱེད་ཅུང་མི་ཉན་ལ། ཁྱད་པར་རྗེ་ས་པཎ་གྱིས། དེང་སང་གང་ཟག་
རབ་འབྲིང་ཀུན། །རྡུལ་ཚོན་གྱི་ནི་དཀྱིལ་འཁོར་དུ། །དབང་བསྐུར་བྱ་བར་གསུངས་མོད་ཀྱི།།
གཞན་གྱི་སྨིན་བྱེད་རྒྱུད་ལས་བཀག །ཅེས་གསུངས་པ་ལྟར། སྤྱིར་རྒྱུད་སྡེ་སྤྱི་དང་། བྱེ་བྲག་
ཀྱེ་རྡོ་རྗེ་མན་ངག་ལུགས་ཀྱི་སྐབས་འདིར་ངེས་པར་སྨིན་བྱེད་རྒྱུའི་དབང་རྡུལ་ཚོན་དུ་བསྐུར་
དགོས་ཏེ། རྩ་རྒྱུད་ལས། རྡུལ་ཚོན་དམ་པའི་ཚོན་གྱིས་སེམ། །ཡང་ན་འབྲིང་པོ་ཉིད་ཀྱིས་
སོ༑ ༑རིན་ཆེན་ལྔ་ཡི་ཕྱེ་མའམ། །ཡང་ན་འབྲས་ལ་སོགས་པས་སོ། །ཞེས་དངོས་བསྟན་རྡུལ་
ཚོན་ཁོ་ན་གསུངས་ཀྱི། རས་བྲིས་སམ། ལུས་དཀྱིལ་གྱི་ཟུར་ཙམ་ཡང་མ་བྱུང་ལ། ཞལ་དང་
འདྲ་བའི་ཆོ་གའི་སྒོ་བརྒྱད་ཀྱང་རས་བྲིས་ལ་མི་ཚང་བའི་ཕྱིར། གཞན་དུ་ཅུང་ཟད་ཟོར་ཡངས་
པའི་དབང་དུ་བྱས་ནས་རས་བྲིས་སུའང་སྨིན་བྱེད་ཀྱི་དབང་བསྐུར་དུ་རུང་གསུངས། དེའང་
གཞིའི་དབང་ངམ། རྒྱུའི་དབང་ཞེས་པའི་དོན། སྔར་རྡོ་རྗེ་ཐེག་པ་ལ་ཡེ་འཇུག་མ་མྱོང་བའི་
གང་ཟག་གཅིག་གིས་དབང་དེ་ཐོབ་པ་ལ་བརྟེན་ནས་ལམ་བསྒོམ་པའི་གཞི་བཅའ་བའམ་དབང་
དེ་རྒྱུར་བྱས་ནས་ལམ་བསྒོམ་པའི་དོན་ཡིན་ལ། མདོར་ན་བླ་མེད་ཀྱི་དཀྱིལ་འཁོར་གང་རུང་དུ་
དབང་ཞིག་ཐོབ་ཕྱིན་ཆད། དེ་ནས་བཟུང་སྟེ་འབྲས་བུ་ལ་མཚམས་སྦྱོར་བའི་དབང་གི་བར་རྡུལ་
ཚོན་ནམ་རས་བྲིས་སུ་དབང་གང་ཐོབ་ཀྱང་གང་ཟག་དེའི་ལམ་དབང་འབའ་ཞིག་ཏུ་འགྱུར་གྱི།
རྒྱུའི་དབང་ཞེས་གསུངས་ཀྱང་བཏགས་པ་ཙམ་ཡིན་གསུངས། རྒྱུ་དུས་ཀྱི་དབང་གི་ཆུ་བོ་ནི་ཡེ་
བ 190
02



བྱུང་བའི་ཆོས་ལ་བཤད་སྒྲུབ་བྱ་ཚུལ་གྱི་ཟིན་བྲིས། །
ཤེས་དབབ་པ་ནས། བཞི་པའི་ངོ་སྤྲོད་ཀྱི་བར་དུ་རབ་མཚོན་བྱ་དོན་གྱི་ཡེ་ཤེས། འབྲིང་མཚོན་
བྱེད་དཔེའི་ཡེ་ཤེས། ཐ་མའང་སྦྱང་གཞི་སྦྱོང་བྱེད་ངོ་འཕྲོད་པའི་ངེས་ཤེས་སམ། མྱོང་བའི་ཚུལ་
དུ་རྒྱུད་ལ་སྐྱེས་པ་ལ་ཟེར་བ་ཡིན་པས། དེ་འདྲ་གང་ཡང་མ་བྱུང་ན་ནི་དབང་གྲལ་དུ་བསྡད་པ་
ཙམ་ཡིན་གྱི། དབང་ཐོབ་པར་མི་འགྱུར་ལ། ཆུ་བོ་དེ་ནམ་མཐའ་ཐུག་པར་འགྱུར་ཞེ་ན། རགས་
པ་རྡུལ་ཚོན་གྱི་དཀྱིལ་འཁོར་དུ་རགས་པ་ཆོ་གའི་སྒོ་ནས་དབང་བསྐུར་བའི་ཡེ་ཤེས་དེ་ཞག་བདུན་
གྱི་བར་ལ་བསྐྱང་པའམ། ཐ་ནའང་སྦྱང་གཞི་སྦྱོང་བྱེད་ངོ་སྤྲད་པའི་ངེས་ཤེས་མ་བསྐྱེད་ན་
མངོན་རྟོགས་ཀྱི་ཚིག་རིས་མ་ཆག་ཀྱང་ཤར་སྦྱང་མ་ཆག་པ་ཡིན་གྱི། དབང་གི་ཆུ་བོ་ནུབ་འགྲོ་
བས་རྣམ་པ་དེ་དང་དེ་ལ་གསལ་སྣང་བསྐྱེད་ཅིང་བསྒོམ་པར་བྱ་གསུངས། །
གཉིས་པ་ལམ་དུས་ཀྱི་དབང་གི་ཆུ་བོ་མ་ནུབ་པ་ནི། སྤྱིར་གོང་དུ་སྨོས་པ་ལྟར་སྨིན་བྱེད་
ཀྱི་དབང་ཚད་ལྡན་ཞིག་ཐོབ་ཕྱིན་ཆད་གཞན་ལས་དབང་ལེན་ནམ། རྡུལ་ཚོན་ནམ་རས་བྲིས་ /
སོགས་སུ་བདག་འཇུག་གང་བྱས་ཀྱང་། དེ་ཐམས་ཅད་ལམ་འདུས་ཀྱི་དབང་ཁོ་ན་ཡིན་མོད། །
འདིར་སྤྱི་མིང་བྱེ་བྲག་ལ་བཏགས་པ་ཡིན་ལ། དེའི་དབང་གི་ཆུ་བོ་ནི་གོང་དང་འདྲ་ཞིང་
།
ནམ་ནུབ་པར་འགྱུར་ན། རགས་པ་སྤྱི་དང་མི་འདྲ་བར་ཤིན་ཏུ་ཕྲ་བའི་ཡེ་ཤེས་ཡིན་པའི་ཕྱིར།
དབང་ཐོབ་པའི་དུས་དེ་ལས་ཉི་ཚོད་ཕྲ་མོ་ཙམ་ཡོལ་ནའང་ནུབ་པར་འགྱུར་བས། དེས་ན་ལམ་
དུས་ཐུན་གཅིག་བྱེད་ན་དབང་ཐོབ་པའི་དུས་དེ་ལས་སྔ་ཙམ་དུ་གྲུབ་པ་ཞིག་ངེས་པར་དགོས་
པས༑ དཀའ་ལ་ཆག་ཉེན་ཆེ་བ་ཡིན་པས་ཐུན་བཞིའམ་གཉིས་གང་རུང་དུ་བྱེད་པ་གནད་ཡིན་ལ། །
དེའང་རྡོ་རྗེའི་ཚིག་རྐང་ལས། ལམ་གྱི་ཐུན་བཞི་ལ་སོགས་ལམ་དུས་རྐྱང་པས་གྲོལ་བར་ཡང་
བཤད། ཁམས་འདུས་པ་དང་པོ་རླུང་གཏུམ་མོ་དྲོད་རྟགས་ཀྱིས་ལམ་ཁྲིད་ཅེས་ཀྱང་གསུངས་
པ་ཇི་ལྟར་ཡིན་སྙམ་ན། འདི་ལ་ཆོས་རྗེ་པའི་དངོས་སློབ་གྲུབ་ཚོགས་གཉིས་བཞེད་པ་མི་འདྲ་
སྟེ༑ གྲུབ་ཐོབ་ཀྱི་བཞེད་པས། མཉམ་གཞག་ཐུན་བཞིར་རླུང་འཁྲུལ་འཁོར་ལ་གནད་དུ་བསྣུན།
།



དཔལ་ས་སྐྱའི་རིག་མཛོད། །
ཐུན་མཚམས་སུ་ལམ་དུས་མ་ཆག་ཙམ་དུ་ལེན་པར་བཞེད་དེ། དེ་ནི་ལམ་དུ་སོང་ན་དངོས་
གྲུབ་ཐོབ་པར་མྱུར་ཡང་། གེགས་སེལ་སོགས་ཀློང་དུ་མ་གྱུར་ན་སྨྱོན་པ་ཆེན་པོ་འབྱུང་བ་ལས་
ཚེགས་མེད་པས་ཁེའང་ཆེ་ལ་ཉེན་ཡང་ཆེ་བ་ཡིན། ཚོགས་སྒོམ་རིན་པོ་ཆེའི་བཞེད་པས།
ཐུན་བཞིར་དབང་བཞི་བླང༌། ཐུན་མཚམས་སུ་རླུང་གཏུམ་མོ་བསྒོམ་པ་ནི་ཁེ་ཆེ་ལ་ཉེན་ཆུང་
བ་ཡིན་པས་ཕྱག་ལེན་འདི་ལ་མཛད་པ་ཡིན་གསུངས། །
གསུམ་པ་འབྲས་དུས་ཀྱི་དབང་གི་ཆུ་བོ་མ་ནུབ་པ་ནི། ས་དང་པོ་ནས་སྤྲུལ་སྐུ་སོགས་
བཞི་ལས་དབང་ལེན་པ་ཡིན་གསུངས། །
གཉིས་པ་བྱིན་རླབས་ཀྱི་བརྒྱུད་པ་མ་ཉམས་པ་ནི། ཉམས་སུ་བླངས་པའི་མཐའ་
སོགས་བཞི་ལས། དང་པོ་ནི། བསྒོམ་བྱའི་དོན་ལ་ཐོས་བསམ་གྱིས་སྒྲོ་འདོགས་བཅད་དེ།
སྙན་བརྒྱུད། བརྡ་བརྒྱུད། མཐོང་བ་བརྒྱུད་པ་རྣམས་ལེགས་པར་ཤེས་ཤིང་། ཐ་ན་མཆོད་པ་
བཤམ་ཚུལ་ཡན་ཆད་ལ་བླ་མའི་ཕྱག་ལེན་འཁྲུལ་མེད་ལེགས་པར་ཁོང་དུ་ཆུད་པ་ནི་ཉམས་སུ་
བླང་བྱ་ཡིན་པས་ཉམས་སུ་བླངས་པའི་མཐའ། གཉིས་པ་ཉམས་སུ་མྱོང་བའི་མཐའ་ནི། དེ་
ལྟར་ཉམས་སུ་ལེན་ཤེས་ཀྱང་ཉམས་སུ་མ་བླངས་ན་ཉམས་རྟོགས་མི་སྐྱེ་ལ། མ་སྐྱེས་ན་རང་
ཉིད་སྙན་བརྒྱུད་བཞི་ལྡན་དུ་མི་འགྱུར་བས། ཉམས་ལྔ་གསུམ་བཅོ་ལྔ་ལ་སོགས་པ་ཅི་རིགས་
པ་རྒྱུད་ལ་མ་སྐྱེས་ཀྱི་བར་དུ་ཉམས་སུ་ལེན་པ་ནི་ཉམས་སུ་མྱོང་བའི་མཐའ། གསུམ་པ་བྱིན་གྱིས་
བརླབ་པའི་མཐའ་ནི། དེ་ལྟར་ཉམས་སུ་བླངས་པས་འདུ་ས་ཕོ་བྲང་བཞིར་རླུང་སེམས་མཁའ་
འགྲོ་ཡབ་ཡུམ་བཅུ་འདུས་པ་དེ་དག་གིས་རླུང་སེམས་ཐམས་ཅད་བདག་བྱིན་གྱིས་བརླབས་ཏེ་
དབུ་མར་འདུས་པ་དང་། གཉིས་མེད་ཀྱི་ཡེ་ཤེས་རང་བྱུང་གི་ཚུལ་དུ་ནང་ནས་འཆར་བ་ནི་
བྱིན་གྱིས་བརླབས་པའི་མཐའ། བཞི་པ་གྲུབ་པའི་མཐའ་ནི། གྲུབ་མཐའ་འཁོར་འདས་དབྱེར་
མེད་ལ་སོགས་པ་མངོན་དུ་བྱས་པ་གྲུབ་པའི་མཐའ་ཡིན་གསུངས། །



བྱུང་བའི་ཆོས་ལ་བཤད་སྒྲུབ་བྱ་ཚུལ་གྱི་ཟིན་བྲིས།
གསུམ་པ་གདམས་ངག་གི་སརྒ་མ་ལོག་པ་ལ། བརྗོད་བྱ་གདམས་ངག་གི་དབང་དུ་བྱས་
པའི་སརྒ་མ་ལོག་པ་དང་། རྗོད་བྱེད་ཉམས་མྱོང་གི་དབང་དུ་བྱས་པའི་སརྒ་མ་ལོག་པ་གཉིས། །
དང་པོ་ནི། དཔོན་སློབ་འབྲེལ་མ་བརྟགས་པར་དབང་མི་སྐུར་བ་ནས། ལུང་མ་བྱིན་པར་བཀའ་
རྒྱས་མི་འདེབས་པའི་བར་རིམ་པ་མ་ནོར་བར་སྟོན་པ་ཡིན་ལ། གཉིས་པ་རྗོད་བྱེད་ཉམས་
མྱོང་གི་དབང་དུ་བྱས་པའི་སརྒ་མ་ལོག་པ་ནི། ཉམས་རྟོགས་རྣམས་གོ་རིམ་མ་ནོར་བར་རྒྱུད་
ལ་སྐྱེས་པའོ། །
བཞི་པ་མོས་གུས་ཀྱིས་བསམ་པ་ཚིམ་པ་ནི། དེ་ལྟར་ཉམས་རྟོགས་རྒྱུད་ལ་སྐྱེས་པ་དེའི་ཚེ་
བླ་མ་དང་། ལྷ་དང་། གདམས་ངག་ལ་གཞན་རྐྱེན་གྱིས་འཕྲོག་པར་མི་ནུས་པའི་མོས་གུས་
སྐྱེ་བ་ཡིན་གསུངས། དེ་དག་ཚད་མ་བཞི་དང་སྦྱར་ན། མོས་གུས་ཀྱིས་བསམ་པ་ཚིམ་པ་ནི་
ཉམས་མྱོང་ཚད་མ། དེ་དག་ལ་བརྟེན་ནས་གཞན་གསུམ་ཚད་མར་གྱུར་པ་ཡིན་ནོ། །
སྤྱིའི་གསུམ་པ། སྒྲུབ་པ་མཐར་ཕྱིན་ནས་གཞན་དོན་བྱ་ཚུལ།
གསུམ་པ་སྒྲུབ་པ་མཐར་ཕྱིན་ནས་གཞན་དོན་བྱ་བའི་ཚུལ་ནི། གསང་བ་བཅུའི་རྒྱས་
བཏབ་སྟེ་སྐལ་ལྡན་གྱི་སློབ་མ་ལ་ཕན་པར་གདམས་པ་ལས། གསང་བ་བཅུ་ནི་འདིར་ཅུང་ཟད་
འཆད་མི་ཉན། སྒྲུབ་པ་ལུང་སྦྱིན་པ་ནི། རྗེ་དགོན་པ་བ་ལྟ་བུའི་མངོན་ཤེས་དང་ལྡན་ན་རབ།
མིན་ནའང་ཡི་དམ་གྱི་ལྷ་ལ་གནང་བ་ཞུ་ཐུབ་པ་ཞིག་ཡིན་ན་ནི། ལོ་འདི་འདྲའི་བར་དུ་གནས་
འདི་འདྲར་སྒྲུབ་པ་གྱིས་ལ། ཡུལ་འདི་འདྲར་སློབ་མ་འདི་འདྲ་བ་འབྱུང་བས་ཤོད་ཅིག་ཅེས་
གནང་བ་སྟེར་བ་ཡིན་ལ། གོང་མ་དེ་དག་དང་མི་ལྡན་ན། སྙན་བརྒྱུད་བཞི་ལྡན་གྱི་བླ་མ་ལ།། |
ཚད་མ་བཞི་ལྡན་གྱི་གདམས་ངག་ཞུ། །བྱ་བ་ཡིན་པས། རང་ལ་ཉམས་མྱོང་ཚད་མ་རྒྱུད་ལ་མ་
སྐྱེས་ཀྱི་བར་དུ་བསྒྲུབ། རང་ཉིད་སྙན་བརྒྱུད་བཞི་ལྡན་དུ་ནམ་གྱུར་པའི་ཚེ། སྐལ་ལྡན་



དཔལ་ས་སྐྱའི་རིག་མཛོད། །
གྱི་སློབ་མ་ལ་ཤོད་ཅིག་ཅེས་པ་ཙམ་མཛད་པ་ཡིན། དེའང་སྒྲུབ་པའི་ལུང་མ་ཐོབ་པར་བསྒྲུབས་
ཀྱང་ཉམས་རྟོགས་མི་སྐྱེ་བའམ། སྐྱེས་ཀྱང་མི་བརྟན་ཞིང་གེགས་ལྡང་བ་སོགས་འབྱུང་། བཤད་
པའི་ལུང་མ་ཐོབ་ན་བཤད་ཀྱང་གདུལ་བྱ་མི་འདུ་བའམ། འདུས་ཀྱང་ཉམས་རྟོགས་མི་སྐྱེ་བ་
སོགས་ཇི་ལྟ་བ་འབྱུང་དཀའ་བས། སྒྲུབ་པ་དང་བཤད་པའི་ལུང་ཐོབ་པར་བྱས་ལ། དེ་ལྟར་བྱས་
པས་ལེགས་ཚོགས་ཀྱི་རྟེན་འབྲེལ་མཐའ་དག་རང་འགྲིགས་སུ་འགྱུར་བ་ཡིན་གསུངས། །
དེ་དག་ནི་ཁོག་ཕུབ་ཀྱི་རྣམ་བཤད་རྒྱས་པར་གསུངས་པའི་སྙིང་པོ་ཅུང་ཟད་ཙམ་ཡིད་ལ་
ཟིན་པ་རྣམས། ཕ་བླ་མ་རྡོ་རྗེ་འཆང་ཆེན་པོའི་ཞལ་སྔ་ནས་ཀྱི་གསུང་ལ་ཤིན་ཏུ་རྙེད་པར་དཀའ་
བའི་མོས་གུས་ཀྱིས་བརྗེད་ཐོར་བཀོད་པའོ། །
མཇུག་བྱང་།
མཐའ་ཡས་གདུལ་བྱའི་བསམ་པ་ཇི་ལྟ་བར། །
དཔག་ཡས་ཆོས་ཀྱི་སྒོ་བརྒྱ་གཅིག་ཅར་འབྱེད། །
བགྲང་ཡས་ལེགས་བཤད་ནོར་བུའི་དགའ་སྟོན་ནི། །
བསམ་ཡས་སྐལ་བཟང་འགྲོ་ལ་ལྷུག་པར་སྟེར། །
ཨ་ཧོ་མཐུ་སྟོབས་དབང་ཕྱུག་ཆོས་སྐྱོང་ཞབས། །
ངུར་སྨྲིག་བླ་གོས་གསར་པ་བཟུང་བྱས་ཏེ། །
བྱང་ཕྱོགས་སྐྱེ་རྒུའི་དཔལ་དུ་བྱོན་པ་ལ། །
ཚར་ཆེན་ཆོས་ཀྱི་རྒྱལ་པོར་འདི་ན་གྲགས། །
གྲགས་ལྡན་མཁས་པ་སྟོང་གིས་མ་རྙེད་པའི། །
གྲགས་ཆེན་རྡོ་རྗེ་ཐེག་པའི་བཅུད་མཐའ་དག །
གྲགས་སྙན་སྲིད་རྩེར་བརྒལ་བ་ཁྱོད་གཅིག་པུ། །
གྲགས་དཀར་དོན་དང་ལྡན་པ་བདག་གིར་མཛད། །



བྱུང་བའི་ཆོས་ལ་བཤད་སྒྲུབ་བྱ་ཚུལ་གྱི་ཟིན་བྲིས།
ཡབ་གཅིག་སྙན་བརྒྱུད་བདུད་རྩིའི་ཟིལ་དངར་ཅན། །
ཐུགས་རྗེའི་གེ་སར་བཞད་ལྡན་ཞབས་པདྨོར། །
གུས་བཏུད་བུང་བ་བདག་ཀྱང་སློབ་བཤད་ཀྱི། །
སྦྲང་རྩི་གསར་པའི་བདེ་བས་ཅི་ཡང་མྱོས། །
དགོས་མེད་རྣམ་གཡེང་བྱ་བས་མདུན་ནས་འཁྱུད། །
སངས་མེད་གཏི་མུག་མལ་དུ་ཤས་ཆེར་ཉལ། །
དོན་མེད་བྱ་བྱེད་མང་པོའི་ཟིར་ལངས་ཅན། །
སྙིང་མེད་བདག་ལ་གལ་ཆུང་ཆོས་སུ་མཆིས། །
འོན་ཀྱང་ཐབས་གཞན་བསྐལ་པར་བརྟེན་པ་ལས། །
ཆེས་ལྷག་ཡབ་གཅིག་ཞལ་བཟང་དངོས་སུ་མཐོང་། །
མི་ཕྱེད་གུས་པའི་བསམ་སྦྱོར་མ་ཉམས་པས། །
གང་ལྟར་བྱས་ཀྱང་ཐུགས་རྗེས་སྐྱོབ་པར་ངེས། །
དེ་སླད་དེང་ནས་བྱང་ཆུབ་མ་ཐོབ་བར། །
རྗེ་བཙུན་བླ་མའི་གསུང་གི་མཛོད་བཟུང་ནས། །
བགྲང་ཡས་གདུལ་བྱའི་ཕན་བདེ་རབ་འབྱམས་དང་། །
ལྷན་ཅིག་བླ་མའི་བསྟན་པ་རྒྱས་བྱེད་ཤོག །
འདིས་ཀྱང་སློབ་བཤད་ཟབ་མོའི་བསྟན་པ་ཕྱོགས་ཐམས་ཅད་དུ་དར་ཞིང་རྒྱས་པར་གྱུར་
།སརྦ་མངྒལཾ།། །།
ཅིག
།



N༩༠༩༡༡༧ ཕྱི་
མཇུག་གཏམ།
སངས་རྒྱས་ཀྱི་བསྟན་པའི་རྩ་བ་བཤད་སྒྲུབ་གཉིས་ལ་ཐུག་ཅིང་དེའང་ནང་རིག་པར་སློབ་
སྦྱོང་དང་། ལག་ལེན་བསྟར་བའི་སྒོ་ནས་སེམས་ཁམས་ཀྱི་གོ་རྟོགས་ཇེ་མཐོར་གཏོང་བའི་བསྟན་
པ་གསོན་པོ་སྟེ། ལུང་དང་རྟོགས་པའི་བསྟན་པ་རིན་པོ་ཆེར་རག་ལས་ཤིང་། དེའི་མཐུན་རྐྱེན་
གཙོ་བོ་གསུང་རབ་འགྲེམས་སྤེལ་གྱི་བྱ་བ་དང་། ལྷག་པར་སྐད་ཡིག་སྣ་ཚོགས་ལ་བརྟེན་ནས་སྐྱེ་
བོ་གང་མང་ལ་ཕན་ལམ་གཏོད་རྒྱུའི་ལས་འགན་ཤིན་ཏུ་གལ་ཆེ་སྟེ། དེའང་མདོ་ལས། ལྔ་བརྒྱ་
ཐ་མར་འགྱུར་བ་ན། །ང་ཉིད་ཡི་གེའི་གཟུགས་སུ་གྱུར། །ང་ཡིན་སྙམ་དུ་ཡིད་བྱོས་ལ། །དེ་ཚེ་
དེ་ལ་གུས་པ་བསྐྱེད། །ཅེས་གསུངས་པ་སོགས་རྒྱུ་མཚན་མང་པོར་གཞིགས་ཏེ། ངེད་ཞིབ་འཇུག་
ཚོགས་པས་ད་ཐེངས་རྒྱ་བོད་ཡིག་རིགས་གཉིས་ལྡན་གཙོ་བོར་བྱས་པའི་དཔལ་ས་སྐྱའི་རིག་
མཛོད་ཅེས་པའི་དཔེ་ཚོགས་བསྒྲིགས་སྤེལ་ཞུ་བའི་ལས་རིམ་ཁྲོད། སྔ་ཕྱི་ཀུན་ཏུ་གཙོ་བོའི་རྒྱབ་
སྐྱོར་དང་། སློབ་སྟོན་གནང་བའི་མཁས་དབང་དང་། ལོ་ཙཱ་བ། བོད་ལྗོངས་མི་དམངས་དཔེ་
སྐྲུན་ཁང་། གྲོན་དངུལ་གཏོང་མཁན་གྱི་སྦྱིན་བདག་སོགས་ལ་ཞེ་ཐག་པ་ནས་བཀའ་དྲིན་ཆེ་ཞུ་བ་
དང་ཆབས་ཅིག་རྗེས་སོར་ཡང་ལས་རིམ་འདིར་སྔར་རྒྱུན་བཞིན་གཞོགས་འདེགས་གང་ལེགས་
གནང་རྒྱུའི་རེ་བའང་ཞུ་བ་ལགས།
ཞེས་ས་སྐྱ་དཔལ་ལྡན་དོན་ཡོད་ཀྱིས།
དུ96



དགེ་བ་འདི་ཡིས་སྐྱེ་བོ་ཀུན། །བསོད་ནམས་ཡེ་ཤེས་ཚོགས་རྫོགས་ཤིང་། །
བསོད་ནམས་ཡེ་ཤེས་ལས་བྱུང་བའི། །དམ་པ་སྐུ་གཉིས་ཐོབ་པར་ཤོག །
& # -» + ，
ཉྙོ & # # # # ༔ ,
ཟླ ནོ ཉྙོ ཙྩ - ནྡྷོ ཙྩཾ,
# # -4 # #.
IE
b2



གསུད་དག་ལམ་འབྲས་ཁོག་ཕུབ།
མཛད་པ་པོ། ། འཇམ་དབྱངས་མཁྱེན་བརྩེའི་དབང་ཕྱུག་
རྩོམ་སྒྲིག་འགན་འཁུར་བ། རྐང་བཙུགས།
མདུན་ཤོག་འཆར་འགོད་པ། བསྟན་རྣམ། སྐལ་ཚེ། དགེ་ལེགས།
དཔེ་དེབ་འཆར་འགོད་པ། བསྟན་འཛིན།
པར་གཞི་སྒྲིག་མཁན།། བསྟན་འཛིན། པ་སངས།
བོད་ལྗོངས་མི་དམངས་དཔེ་སྐྲུན་ཁང་།
དཔེ་སྐྲུན་འགྲེམས་སྤེལ་ཚན་པ།
ལྷ་ས་གླིང་སྐོར་བྱང་ལམ་སྒོ་ཨང་༢༠
པར་འདེབས་ཚན་པ། ། ཁྲེན་ཏུའུ་ཏུང་ཅང་པར་འདེབས་ཚད་ཡོད་ཀུང་སི།
དེབ་ཚད།
787x960 1/16
པར་ཤོག
13. 25
ཡིག་གྲངས།
ཁྲི་12.5
པར་གཞི།
2012 ལོའི་ཟླ་བ་5པར་པར་གཞི་1བསྒྲིགས།
པར་ཐེངས།
2012 ལོའི་ཟླ་བ་5པར་པར་ཐེངས་1བཏབ།
པར་གྲངས།
01-10, 000
དཔེ་དེབ་ཨང་རྟགས། ISBN978-7-223-03074-8
རིན་གོང་སྒོར།
30.00
པར་གཞི་སྒེར་བདག་ཡིན་པས་འདྲ་བཅོས་པར་འདེབས་མི་ཆོག
དྲ་ཚིགས། http://www.sakya.org.cn



ISBN 978-7-223-03074-8
9787223"030748">
定价:30.00元
}
}
power
,
